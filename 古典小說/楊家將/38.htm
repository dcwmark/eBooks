<html>
<head>
<title>開放文學--楊家將--第三十九回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      楊家將 </a>>> </font></td>
     <td width="60%" align=right><a href=37.htm>上一篇</a> &nbsp;&nbsp;&nbsp;&nbsp; <a href=39.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第三十九回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>宋真宗下詔班師　王樞密進用反間</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說蕭后正營尚有七姑仙、四門天王未破。宗保下令：八娘、九妹、黃瓊女、穆桂英部兵攻其七姑仙，楊五郎部兵攻其四門天王。眾將得令，各引兵前進。八娘、桂英殺卻番國獨姑公主等七人。楊五郎驅眾逕人，殺死耶律尚、耶律奇等四將。<br>　　韓延壽知大勢已去，人營中報與蕭后曰：「娘娘速走！四下皆是宋兵。」後驚曰：「呂軍師何在？」延壽曰：「早已遁去，不知所之。」太后聽曇，慌張無計，乘一小車，與韓延壽、耶律學古等望山後逃歸。楊六使知之，率眾將亟追。焦贊奮勇向前，趕上韓延壽，大叫曰：「作急納降，饒汝一死。」延壽回馬再戰，不兩合，被焦贊擒住。盂良等竟進，番兵拋戈棄甲而走，蕭后從僻路去了。<br>　　此一回，楊宗保大破南台七十二天門陣，殺死番兵四十余萬，屍首相疊，血流滿野。百年之後，尚有白骨如山，觀者無不慘傷，有詩為證：<br>　　　　白骨交加委塞牆，問人云此是征場。<br>　　　　停騎顧望添惆悵，晚帶斜暉倍可傷。<br>　　宗保既獲全勝，即收軍還營。次日，坐牙帳，調集各處軍馬。部卒解進韓延壽。宗保罵曰：「汝誇北地第一英雄多今日何以被囚乎？」延壽低頭無語。宗保曰：「留汝奸賊何用？」因命推出斬之，左右得令，<img src=VMQJL.BMP align=absmiddle border=0>出果首訖。再彔諸將破陣功勛。遣人追問鐘道士消息，皆言從破北營，竟不知去向。宗保始悟其為漢鐘離降世也。吩咐諸將，各依隊屯營，以候聖旨。諸將遵令而行。自是軍威大振，遠近驚駭。<br>　　卻說楊六使以諸將功績，奏知真宗。真宗曰：「候朕班師回京，以議升賞。」六使奏曰：「難得者機會，今番人大敗而去，陛下車駕長驅直搗幽州，取蕭后輿圖以歸，萬世之利矣。」帝曰：「今番人既去，軍士久戰力疲，令憩息以固根本。候回朝之日，再作區處。」六使乃退。<br>　　越二日，帝竟下命，渣州三路軍仍前退回。令築堅關於九龍谷，留王全節、李明以所部鎮守。其餘征邊帥臣，並隨駕班師。旨令既下，軍中無不歡躍。平明，駕離九龍谷。楊六使為先隊，楊宗保為後隊，帝與眾臣居中。三軍迤儷望京師而來，正是：<br>　　旌旗動處軍聲壯，萬馬嘶時喜氣揚。<br>　　不一日已望汴京不遠，文武迎車駕入禁中。翌日設朝，眾文武朝賀畢。帝宣六使至御前撫慰曰：「此舉賴卿父子，朕當論功升賞。」六使曰：「皆諸將協力效命，臣愚父子安敢獨受皇恩？」真宗命設宴犒賞征北將士，楊家女將皆預其席。是日，君臣盡歡而散。<br>　　次日，六使人朝謝恩。帝賜黃金甲二副，白馬二匹，錦緞一十二車。六使當庭固辭。帝曰：「此微報也，萬勿再三推卻。其餘建功諸將，當計議超擢。」六使乃受命而出。歸至無佞府，參見令婆，道及聖上恩典。令婆曰：「吾兒久離三關，當復往鎮守，以防番人不測。」六使依命，因令具筵席犒賞部將。宗保、岳勝等二十員戰將坐於左席，穆桂英、黃瓊女、單陽公主等二十員女將坐於右席，楊令婆、柴太郡、楊六使居中，列位次而坐。是日扈人進食，士卒舞劍，眾人開懷暢飲。<br>　　酒至半酣，楊五郎起謂母曰：「不肖佛緣未滿，且喜吾弟建立大功，要我在軍中無益，今日特辭母、妹，再往五台山出家。」令婆曰：「此乃汝之本性，去住但憑裁度。」於是五郎作別眾人，領頭陀自回五台山去了。不在話下。是晚，酒闌席罷，諸將皆退。次早，六使趨朝奏帝，欲往三關鎮守。帝大悅，降敕允六使前鎮三關，楊宗保監軍巡視京城。各各領命去了。<br>　　卻說王樞密歸至府中，思道：「自人中朝，一十八年，不曾與蕭后建功立業。」心主一計，人奏真宗曰：「臣蒙陛下收彔，未有寸功。今北番敗歸以後，諒彼必畏我天威。今乞陛下允其降伏，以杜他日之患。」帝曰：「此言具見卿之忠愛。」即命武軍尉周福同樞密齎敕前往番地開讀。二人得令，齎了敕文，望幽州進發。<br>　　行至中途，王欽問於周福曰：「此去道經何處？」福曰：「有二路可進，一從黃河，一從三關寨。」樞密聽罷，暗思：「若從三關經過，必被六使所捉；不如主個計較，向黃河經過。」乃謂周福曰：「我尚有緊關文書失落要取，汝代我先往，我即隨後便到矣。」福不知是計，即允其言，竟齎札文先自去了。<br>　　且說王樞密單騎出黃河，不日已到太原府，鎮守官薛文遇出郭迎接。王欽進府中相見畢，文遇問曰：「樞密臨此有何公幹？」王欽答以往大遼取納降文書之事，大守可遣備船隻。文遇曰：「此易事耳。」遂調撥紅船送過黃河北岸。玉欽逕望幽州去了。<br>　　卻說周福帶了軍馬，將近三關地界，被六使邏騎攔住問曰：「來者是誰？」前軍報道：「欽差王樞密往北番公幹。汝是何人，敢來阻截？」邏騎曰：「日前八殿下有關防來說，王樞密欲通番，令我們著實提防，今果然矣。」眾人一齊下手，報六使捉得細作王樞密到。六使大喜曰：「此賊因我抬舉，得至大官，屢要起謀作亂，今日自墜網中，決難輕放。」眾人將周福縛於帳前，兩邊劍戟如麻，槍刀密布，驚得那周福面如灰土，啞口無言。<br>　　六使抬頭一看，怒曰：「此人不是王樞密，你們眾人何得虛報？通該按律問罪。」周福方敢應曰：「將軍饒命，我乃周福也。」六使問其由，福曰：「蒙聖上遣小官同王樞密，往北番討納降文書。樞密因失落文書回取，令我先行，而被將軍部下所捉。」六使笑曰：「豈有出城而忘文書乎？此賊必知風，故設是計也。」因令放起，延入帳中相見。六使曰：「汝記得昔日河東交兵，潘仁美之事乎？」福曰：「小可頗記憶之。」六使曰：「汝乃吾舊知，可不必驚恐。」令具酒醴款待，留營中一宵。次日，送周福過三關去訖。<br>　　卻說王樞密已進幽州，先著近臣奏知。次早朝見蕭后。蕭后一見王欽，怒氣衝冠，拍案罵曰：「好佞之賊，我欲生啖汝肉，以雪此憤！每想無計能獲，今自來尋死。」喝令推出法場，碎屍萬段。軍校得旨，將王欽<img src=VMQJL.BMP align=absmiddle border=0>起。耶律休哥奏曰：「娘娘且息雷霆之怒。彼今復來，必有長議。若待其言不合，斬之未遲。」後怒猶未息。耶律學古奏曰：「王欽如樊籠之烏，誅之何難？乞娘娘寬其罪戮。」後乃放起，問其來意。欽驚復半晌，乃曰：「臣自到南朝，非不盡心，奈未遇機會。今宋天子要娘娘九州圖籍，盡歸中朝，又欲發兵北上。臣因北番敗喪之後，不能迎敵，因請得文書來見，就中圖機會，以報娘娘之恩。」<br>　　後聞奏，回嗔作喜曰：「卿有何策能圖中原乎？」欽曰：「今幸宋廷良將俱各遠遣，只有十大文臣在朝。娘娘可回書，稱說王欽官卑，不能達意，必須著大臣於九龍飛虎谷，交納九州圖籍。待其來，圍而執之。再遣使奏知，挾令宋君中分天下，然後送還。宋君以大臣為重，必允所請，那時徐圖進兵，管教成功也。」后曰：「誰人可往宋朝？」欽曰：「臣不惜一行。」後即令草表，著王欽帶回。欽辭朝離了幽州，望京師進發。半路恰遇周福軍馬，王欽道知見蕭后復命之事。福大喜，即回軍，與王欽由黃河而歸。<br>　　不日到京，朝見真宗奏曰：「臣領命入北境傳旨；蕭后欣然願納九州圖籍。因言此系重事，臣職卑陋，不能成久堅之盟，乞請十大朝官，於九龍飛虎谷交獻。特令臣復命奏知。」真宗聞奏大悅，即下敕，著廷臣準備起行。<br><br>　　<br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      楊家將 </a>>> </font></td>
     <td width="60%" align=right><a href=37.htm>上一篇</a> &nbsp;&nbsp;&nbsp;&nbsp; <a href=39.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>