<html>
<head>
<title>開放文學--楊家將--第十六回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      楊家將 </a>>> </font></td>
     <td width="60%" align=right><a href=14.htm>上一篇</a> &nbsp;&nbsp;&nbsp;&nbsp; <a href=16.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第十六回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>太宗駕幸五台山　淵平戰死幽州城</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說大字車駕既離沐京，一路行來，看看望見五台山不遠。寺僧智聰長老，率眾迎接於龍津驛。車駕來到寺門外，引班官迎太宗進入方丈中龍椅坐定。文武列於兩班。帝因下命，著儀司官齎過香禮與寺憎，於供佛案前擺列齊備。群臣隨帝詣佛殿中。寺僧敲動鐘鼓。太宗躬下拜禱曰：「朕今此來：一者為先帝之願，特來賽還；二者為生民臻太平之福，仰仗洪慈；三者乃願皇圖鞏固，四海清寧。」帝祝罷，主典僧宣讀誥文畢。是夕，太宗宿齋於元和宮。<br>　　次日，眾臣奏曰：「陛下香願既酬，車駕當即還京，恐有細作不便。」太宗曰：「朕深居九重，難得來此，與卿等暫留一日而行。」眾臣再不敢奏。太宗遂令寺僧引路，邀侍臣步出寺外，觀望景致。果見一座好山：前控幽州，後接太原，端然限界；中聳出一奇峰，層巒疊翠，萬峰在目。有詩為證：<br>　　　　擁翠拖藍疊秀奇，巍然勢下別華夷。<br>　　　　分明指處尖峰頂，縹緲雲霞接漢齊。<br>　　太宗看之不足，因指前一望之地問曰：「野草連天，卻是何處？」潘仁美奏曰：「此幽州也，古來建都之地，最是好光景。」太宗曰：「朕當與文武諸臣，前去遊玩一回。」八王急奏曰：「幽州乃遼主蕭后所居之地，陛下若往，是自投機阱也。速宜整車駕還京，免遭恥辱。」太宗曰：「昔者唐太宗平定了遼東，未嘗不親臨戰陣。今朕有千軍萬馬在此，豈懼蕭后哉！汝眾臣但隨朕去無慮。」八王再不敢諫。<br>　　即日車駕離五合山，前至邠陽城地面。忽見旌旗蔽日，塵霧遮天。哨報：前有番兵攔路。太宗問：「誰可去探視？」一人應聲而出，身長六尺，威風凜凜，乃保駕將軍楊淵平也，奏曰：「臣前去擒取阻兵。」大宗允奏，淵平率馬軍殺奔前來。番陣旗門開處，一員遼將，生得面如黑鐵，眼若流墾，使一柄大桿刀，跨一匹赤鬃馬，乃耶律奇，高叫：「宋人好好退去，饒汝一死。不然，自取擒戮矣。」淵平怒曰：「蠢爾番蠻，尚不縮頭遠避，敢來阻駕尋死那？」即挺槍躍馬，直取番將。番將舞刀來迎。兩下吶喊震天，二將戰做一塊。耶律奇力怯，撥馬便走。宋兵乘勢趕入。番兵大亂，自相踐踏，死者無數。淵平追去五里，回見太宗，奏知殺敗番兵之事。太宗大悅，車駕遂進邠陽駐紮。<br>　　耶律奇收殘軍人幽州，奏知蕭后：「今有宋帝車駕，駐在邠陽，臣被殺敗而回。」蕭后太驚，因問帝駕何以來此？近臣奏道：「前日在五台山還願，便來遊玩。」后曰：「往者眾臣尚要興師去伐宋地，今有此機會，何不出去擒之？」言未畢，天慶王耶律尚奏曰：「臣願部兵前往，擒取宋帝以獻。」后曰：「更得一人助卿為上。」馬韃令公韓延壽進曰：「臣願同往。」後大悅，即與騎軍一萬前去。耶律尚即日部軍出幽州，前抵邠陽城下，圍城四匝，水泄不通。太宗車駕困在邠陽，深自悔恨，因令楊淵平出兵退之。淵平奏曰：「遼眾初至，其勢甚銳，若即與交鋒，必不能勝，須停數日，一戰可退。」太宗允奏。<br>　　是時，耶律尚親督番兵，於城下緊攻，喊聲雷動，城中震駭。太宗登敵樓觀望，只見四下番兵，烏屯雲集，連營數裡攻擊。謂侍臣曰：「番兵眾甚，如何脫離此處？」潘仁美奏曰：「陛下勿憂。今有楊業，屯堅兵於代州與幽州連境地方。得一人前往諭救，必能退敵。」太宗問曰：「誰可往代州諭救於楊業？」淵平應聲而出曰：「臣當一往。」太宗即付與敕旨。淵平密藏，披掛上馬，開東門殺出。正遇番將劉弼攔住，淵平更不打話，奮怒一槍，劉粥翻鞍落馬。淵平乘勢殺出重圍，逕投代州，來見父親。將敕旨進上，道知：「聖上被圍邠陽，四面皆是番兵，父親當盡引代州之眾。前去救駕。」令公得旨，遂發兵起行。父子八人，離了代州，望邠陽而來。<br>　　哨馬報人番營，告知天慶王。天慶王集諸將議曰：「楊業乃勁敵也，此來救駕，父子必將死戰。我眾人誰敢抵當？不如將軍馬撤退，放他入城，然後復兵圍之，不消一月，將他君臣盡困死於城中。」眾然其計。乃下令將軍馬撤圍，退離五里之地。<br>　　哨騎報入楊業軍中。楊業聞此消息，乃曰：「番人不戰而退，必有謀矣。我眾人且入城見駕，徐圖脫離之計。」淵平道：「父親所見極明。」即整軍馬入城中，朝見太宗。太宗大喜曰：「不是卿來赴援，敵人安肯退去？朕聞卿名為遼人所畏，信不誣矣。」業奏曰：「番人夷狄之性，意不可測，此去必將復兵來困。望陛下即整車駕，臣父子拼死殺出。」太宗曰：「朕明日準定回駕。話聲未絕，忽報：「番兵長驅而來，仍舊圍了城郭。」太宗驚曰：「不出卿之所料。」業奏曰：「番兵眾盛，車駕難以輕出。待臣審視敵人聲勢，然後定計破之。」太宗曰：「卿當盡心籌度。」業承命而退。<br>　　次日，楊業率眾子登敵樓觀望，見番兵八面分屯齊備，軍馬雄偉。令公歎曰：「若此堅兵，吾父子雖能殺得出去，如何能保眾文臣無傷，縱使諸葛復生，不能施其計矣。」淵平曰：「終不然束手於此而待斃那？」令公曰：「計策雖有，只是難得盡忠之人耳。」淵平笑曰：「大人往日常言，要以死報宋君。今吾父子自到宋朝之後，主上設極富貴之第宅相待，思無以報德；今遇息難，若有計可施，不肖情願舍死向前。」令公喜曰：「汝若肯成吾計，可保君臣無虞。我明日奏知主上，即便主行。」淵平全無難色，凜凜然下了敵樓。<br>　　翌日，令公朝見太宗，奏曰：「臣昨觀敵兵，甚是利銳。陛下若要脫此災厄，除非學漢朝紀信救高祖離榮陽之計：詐獻降書與番人，在西門迎受；臣保車駕與侍官，從東門而出，則可保矣？」太宗曰：「此計雖妙，誰肯學紀信所為乎？」令公曰：「臣長子淵平願承此計。乞陛下急作降表，遣人通知番營。若更遲緩，恐事有漏泄不便。」太宗聽罷，惻然曰：「朕以汝父子恃寡人，未沾大恩，今日何忍損卿之至親以救孤？非仁者之所為也。」淵平進曰：「事已急促，若待城破之日，玉石俱焚，雖留臣之父子，亦無益於事。今若救得陛下出此重圍，留萬代之名，是臣子當行之事，又何惜焉？」<br>　　語未畢，守城軍來報：「南門漸崩，番人將攀堞而上。」淵平曰：「陛下快脫下御袍。臣父與六郎延昭、七郎延嗣保車駕出東門。小臣與弟二郎延定、三郎延輝、四郎延朗、五朗延德出西門詐降。不然，君臣難保。」太宗不得已，卸下御袍，龍車、法駕之具，盡付淵平。<br>　　（淵平）先遣人齎降書前去。番將天慶王接得宋帝降文，與眾人商議。韓延壽曰：「宋人遭困出降，此事必實。然不過與其講和放回，寧有加害之理？亦請回書，與使者復命。」<br>　　次日，宋軍於城西插起降旗。番眾遂遠離一望之地，等待宋君出城。太宗急同文武，率輕騎出東門，望汴京而走。於是淵平端坐車上，黃旗數面，前遮後擁，隱隱而出。番將天慶王率眾將，戎伍齊備，於城西旗下高叫：「既宋朝天子情願納降，請出車駕相見，決無傷害之意。」淵平在車中聽得，令左右揭起羅幔，見番王坐於馬上，旁若無人。怒曰：「不誅此賊奴，何以雪吾恥也！」即拈弓搭箭，指定項下射去。一聲響處，天慶王應弦而倒。正是：<br>　　　　一時主將成何事？頃刻番臣箭下亡。<br>　　淵平既射死番王，閃出駕外，厲聲叫曰：「吾乃楊令公之子淵平是也！有勇者來戰。」番兵大驚。激怒了韓延壽，下令番兵齊起，捉此匹夫！即挺槍躍馬，直殺過宋陣。淵平鞍馬未備，迎敵不及，被延壽一槍刺落車下。延定正待來救，耶律奇拍馬而出，二將交鋒。延定雖勇，部下先&#28291;，被番兵爭前湧進，斬斷馬足，掀翻戰場，千軍亂蹂而死。延輝見勢不利，衝出重圍而走。不上一里，蘆葦草內長鉤套索，一齊並起，先把延輝坐馬絆倒。延輝身離雕鞍，已遭番兵所屠。延朗知兄被傷，慌忙殺出。背後韓延壽、耶律奇精兵皆至，四下圍繞。延朗衝突不透，遂被北眾所獲。部下騎軍戰死殆盡。<br><br>　　<br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      楊家將 </a>>> </font></td>
     <td width="60%" align=right><a href=14.htm>上一篇</a> &nbsp;&nbsp;&nbsp;&nbsp; <a href=16.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>