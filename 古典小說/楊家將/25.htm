<html>
<head>
<title>開放文學--楊家將--第二十六回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      楊家將 </a>>> </font></td>
     <td width="60%" align=right><a href=24.htm>上一篇</a> &nbsp;&nbsp;&nbsp;&nbsp; <a href=26.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第二十六回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>九妹女誤陷幽州　楊延德大破番兵</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說巡視番兵回幽州見張華丞相，道知：「天馬山庵中有一壯士修行，端的弓馬精熟，武藝超群，我等十數人不能近之。」張華聽罷大喜曰：「既有此人，當遣人領浩敕前往，召他來見。」番官領命，齎浩敕復往庵中見庵主，道知其事。庵主與九妹商議曰：「幽州張丞相有誥命來召，汝肯去否？」九妹曰：「既來相召，安敢相辭？」庵主愕然，邀九妹往庵後謂之曰：「君乃女流，若被識破機關，命亦難保，如何許其前行？」九妹曰：「蒙庵主相待，足見庵主好心。此去自有方便，內中用事，救得哥哥，亦機會也。」庵主曰：「亦宜謹慎而行。」<br>　　即日，九妹辭庵主，與番官逕赴幽州。進張丞相府，參見畢。張華問曰：「壯士何處人氏？須先通姓名，而後彔用。」九妹答曰：「小可詛貫太原人氏，姓胡名元。幼年曾習武舉，屢科不第，因棄家居庵修養。昨承鈞旨相召，只得赴命。」張華聽其言詞清利，人物出眾，不勝之喜。乃令人整頓淨房一所，與其安置。九妹辭出。張華退入後堂與夫人商議，要將月英小姐招胡元為婿，夫人允許。<br>　　次日，張華命番官通知胡元。九妹曰：「此事大好，蒙丞相見愛。但今宋兵在境，千戈未息，憑小可生平所學，建立微功，然後允之。」番官回報張丞相，張華曰：「且看他武藝如何。」即整朝服入奏蕭后曰：「臣招募得一壯士，英雄俊偉，要與陛下立功。乞宣授其職，以退宋軍。」蕭后允奏，下命封胡元為幽州團練使，付兵五千，前助蕭天佑。九妹得旨，拜命訖，領兵辭張丞相，逕到澶州來，與蕭天佑兵會合一處，屯紮西營。正遇楊五郎催軍索戰。九妹披掛上馬，跑出陣前大叫：「宋將速退，兔受其戮。」五郎馬上認得，大驚曰：「賢妹如何在彼引軍相爭？」九妹打暗號曰：「五哥詐敗，我自有計較。」五郎會其意，舞斧便戰，鬥不數合，大敗而走。九妹追出數裡乃回。<br>　　哨馬報入蕭天佑軍中：「新收將大勝宋軍一陣。」天佑大悅，即遣人請入帳中，商議破宋之策。營裡番兵有認得九妹者，密謂天佑曰：「此人前日在宋陣中看六郎首級，元帥須用提防。」天佑大驚，遂令番眾拿下胡元。九妹不知其由，乃曰：「吾有殺退宋軍之功，元帥何故拿我？」天佑曰：「汝本南朝楊家之將，敢欺我耶？」不由分說，將囚車陷了，遣軍校解回幽州見蕭后，具奏其情。後得奏，乃宣張丞相問之。張華奏曰：「臣亦未知真實。乞發下牢中，待擒得楊家將來，一同斬首。」太后允奏，命將胡元監於獄中。正是：<br>　　　　本為成家整骨肉，誰知先自受悲辛。<br>　　卻說消息傳入三關，楊五郎聞知其妹有難，亟與眾人商議曰：「六郎近聞無事。如今九妹被系獄中，當先設計救之。」陳林曰：「將軍有何妙計？」五郎曰：「幽州右控西番，實唇齒之邦。吾詐作西番人馬，前去相助，蕭后必信，從中舉事，可救之矣。」陳林曰：「此計極妙！本官先去，吾亦引軍於中路相應。」五郎分佈已定，扯起西番旗號，部軍來到幽州，遣人通報蕭后。蕭后下命恃臣，宣西番國統兵主帥入見，楊五郎承命，進於金階，稱呼畢。蕭后曰：「有勞將軍，跋涉風塵不易。」五郎曰：「西番國王以娘娘與南軍交戰，勝負未決，特遣臣部兵相助。」蕭后不勝之喜。即令設宴相待，親舉三筋，賜齎甚厚。五郎曰：「軍憎事緊急，臣明日當出師以破宋人。」太后曰：「遠來疲乏，尚待數日而行。」五郎謝宴而出，在城南紮營。下令軍中：乘番人不知提備，今夜殺入皇城。眾軍得令，各整備不題。<br>　　是時，丸妹在獄中，得獄官章奴知其為南人，十分相待，每要放他走脫，未遇其便。九妹因謂章奴曰：「蒙君相待甚厚。我適間占卜六王課，今日當脫此難，不如與君同奔南朝，當有酬報也。」章奴曰：「我有此心久矣！只緣無人提攜。若將軍肯帶小官同去，今夜可越獄而出／九妹整點停當。將近黃昏左側，城甫數聲炮響，楊五郎引七百頭陀，殺入城中，如人無人之境，後面馬軍一湧攻入，四下鼎沸。近臣報入宮中：反了西番國軍馬。蕭后大驚，亟令緊閉內城。當下楊五郎先殺入獄中，恰遇楊九妹從獄中殺出。番官各自逃生，那一個敢來爭鋒，南朝入馬蹂踏而進，殺死番兵不計其數。<br>　　五郎與九妹左衝右突，大鬧了幽州城，放火燒著南門，復軍殺奔澶州。蕭天佑不知軍從何來，部下大亂。耶律第一騎先出，正遇五郎。兩馬相交，戰不兩合，被五郎一斧劈落馬下。陳林、紫敢接應夾攻。天佑不敢戀戰，棄營逃走。楊五郎驟騎追之。蕭天佑回馬力戰。二人鬥上二十余合，五郎揮起利斧，當面劈下，忽金光燦起，不能傷之。五郎曰：「師父曾說番邦蕭天佑，銅身鐵骨，刀斧不能入，留下降龍咒一篇，囑付交鋒則誦之。待我念動此咒，看是如何？」五郎才剛誦之，忽狂風大作，飛砂走石，半空中降下金甲神人，手執降魔杵大叫：「逆妖好好回去，饒汝萬刀之誅。」蕭天佑滾落下馬。五郎再復一斧，忽聲響處，火光滿地。不見了蕭天佑。一伏時，天地清朗，月色如晝。五郎殺入番營，提兵抄入雙龍谷。<br>　　孟良聽得外面金鼓不絕，引眾人當先殺出，正遇番將黃威顯，一斧砍之。楊六郎等乘勢突出，與五郎軍馬合為一處，殺得番兵四分五落，屍首堆積，奪其牛馬無數。正值四更時分，五郎收軍還佳山寨安下。<br>　　次日平明，眾人相見。六使曰：「若非五哥出力救援，幾被番人困殺矣。」五郎曰：「九妹反為北番所囚，不施此計較，險些亦難保也。」六郎嗟呀不已。九妹曰：「多得獄官章奴與我殺出獄中，卻被亂兵所傷。深感此人，難報其恩。」五郎因問被囚之故。九妹將庵中相救，及往番邦之由，一一道知。五郎曰：「深山幽谷，亦有此好人。可令人送緞匹往庵中答謝。」是時六郎於寨中，廣設筵席，犒賞諸將。酒至半酣，五郎曰：「賢妹依前回去奉侍母親。我亦領眾轉五台山。六弟用心守此三關，繼吾父之志。」九妹領諾，酒罷即辭行。六郎親送兄妹離寨數裡之程而別。<br>　　不說九妹與五和尚自回，且說六使回至寨中，遣人送萬里雲還八王。八王笑曰：「前日我不借馬，非是吝惜，蓋試孟良之能耳。今既得此捷勝，馬亦無恙，真國家之福也。可令楊六將軍下令軍中，整飭戎伍，緊守三關，招募英雄，為進取之計。」<br>　　話分兩頭。卻說來真宗聞捷報：「楊郡馬大勝番兵。」與八王議曰：「六使新建奇功，當何以報之？」八王曰：「陛下須賜以犒軍之札，候再立功，方升官職。」帝允奏，即遣使臣，齎花紅緞匹，前詣佳山寨，犒勞六使部下諸將。不題。<br>　　是日朝散，王欽歸至府中，自恩曰：「楊家有此英雄，如何能遂吾志？」一時無計，遂請謝金吾來商議。差人去不多時，邀得謝副使到府中，分賓主坐定。茶罷，謝副使起曰：「不知樞密見召，有何教誨？」王欽答曰：「下官蒙主上顧寵，八殿下屢懷不平。前日下官因公務過無佞府，至滴水天波樓前，不曾下得馬，被楊家大辱一番。待奏聖上知之，八殿下又來放對。沒奈他何，思量不如辭官歸鄉，杜門不出，省得吃此煩惱也。」謝金吾笑曰：「王大人何以自墮其志，竟至如此？今朝中先朝舊相，已皆調謝，只有我數人而已。雖八殿下權勢尊隆，然不理政事。楊家父子，並作無頭之鬼，一門唯寡婦耳。先帝在日，重其恩典，起立無佞府、天波樓，以引誘之。當今主上，寧以此當事那？下官試往過之，若彼省改則止，不然即令手下拆之。」王欽暗喜曰：「中我計矣。」復以言激之曰：「謝副使休要爭閒氣，若拆其樓，楊令婆必來相鬧，聖上為他作主，我等反受辱矣。」金吾曰：「且看下官為之。聖上若問，吾自有計策答奏。」王欽佯意然之，因留酣飲。日晚，金吾辭去，王欽直送出府門而別。<br><br>　　<br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      楊家將 </a>>> </font></td>
     <td width="60%" align=right><a href=24.htm>上一篇</a> &nbsp;&nbsp;&nbsp;&nbsp; <a href=26.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>