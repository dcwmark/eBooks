<html>
<head>
<title>開放文學--楊家將--第三十二回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      楊家將 </a>>> </font></td>
     <td width="60%" align=right><a href=30.htm>上一篇</a> &nbsp;&nbsp;&nbsp;&nbsp; <a href=32.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第三十二回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>蕭太后出榜募兵　王全節兵征大遼</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說蕭天佐自敗歸之後，蕭后日夕憂慮宋朝見伐。一日與群臣議曰：「近日北兵敗歸，又聽得南朝將為征討之計。今楊家人雄馬壯，倘或部領北征，誰可抵敵？」道未罷，韓延壽奏曰：「諺云：『大國有征伐之兵，小國有預備之固。』今大遼宿將老帥，已不堪任。乞陛下效選舉法例，出下榜文，招募各國雄勇，任以帥職，以備宋人來侵，則為長保之策。」後允奏，著文臣草招募榜文以進。其文曰：<br>　　北番蕭太后為招募英雄，以防國難事：蓋聞兵以將為貴，將以才為能。今值大遼多事之秋，戎馬相尋，干戈弗息。特出榜文，招募各處豪傑。或有抱謀略於山谷，懷武藝於窮荒，摹旗、斬將、攻關、取城，不拘一技一能，可輔定霸者，威集幽州，孤親試其才。果能稱職，即授重權，尊其爵位。故茲榜示。<br>　　蕭后看罷榜文，即令張掛城門，招取英雄。正是：<br>　　　　欲教勝敵楊家將，除是神仙降世來。<br>　　大中祥符四年，蓬菜山鐘、呂二仙，適在三島洞中煉丹、圍棋。鐘離問曰：「汝曾憶岳陽樓賞白牡丹之事乎？」洞賓答曰：「色慾之心，人皆有之。若敝弟子尚且脫胎換骨，亦被迷戀，況凡夫俗子耶。」鐘離曰：「此理本然。」又問：「黃鶴樓酒舍，汝何留戀半載？此豈仙家之所宜乎？』』洞賓曰：「弟子存神煉氣，此味不能斷之。」鐘離笑曰：「眾道友論汝『酒色神仙，猶有餘染，果不虛也。」洞賓自覺愧郝，尊敬師長，弗敢與辯。忽然南北起一道殺氣，衝入雲漢，但見：紅光萬丈隨火人，千條殺氣進煙來。洞賓看罷，喚仙童撥開雲霧視之。回報道：「卻是南朝龍祖與北番龍母相鬥，殺氣進入於此。」鐘離曰：「吾以氣數推之，尚有二年殺逆未除，只是可憐黎民受其茶毒。」洞賓曰：「既師父以氣數知之，還是龍母戰勝，龍祖戰勝？」鐘離曰：「龍母逆妖之類，走下北番，霸起一國。龍祖應天運而生，以作萬民之主，今遭其擾鬧，不久當為龍祖滅也。」洞賓曰：「二龍爭攘，百姓何辜？我仙家以救人為心，師父何不降凡，收龍母以歸升，免得為民之患，豈不美哉？」鐘離曰：「世界紛紛，自有人定。我等只存修養，莫將閒事惱心。」言罷逕人洞中。<br>　　洞賓見鐘離已去，自思：「眾仙笑我酒色為重，師父指道龍祖為能。我今要親降凡間，扶佐龍母，滅卻南朝，又恐師父分上有礙。近見番界碧蘿山有萬年椿木，今成精怪，不如今他脫身降世，以助龍母。」即著仙童喚椿木精來到，洞賓曰：「吾今付汝三卷六甲兵書。上卷觀視天文，中卷變化藏機，此二卷汝不必學；只有下一卷，人難得識，內中盡載陰文迷魂妖遁之事，教汝熟視。即今北番蕭太后出下榜文，招募英勇，欲與甫朝交兵。爾可脫身降世，將此下卷兵書扶佐北番。待滅卻宋朝之後，我收汝同入仙道。」椿木精拜曰：「小孽下凡，難以施展，兵書恐不能通耳。」洞賓曰：「汝先去揭取榜文，我即親降凡間，代汝用事。」<br>　　椿木精即日拜辭仙主，逕變身化作一道金光，震聲如雷，走下北番，來到幽州城，正見各處壯勇，團立於關門外看榜。椿木精進前，叫聲：「待我來揭榜。」眾視之，其人生得面如黑鐵，眼若金珠，身長一丈有餘，兩臂筋肉突起，貌極奇異。守軍見揭了榜文，引進朝門，來見蕭后。蕭后視罷，大驚曰：「世上竟有此怪貌耶？」因問：「壯士何處人氏？」椿木精答曰：「小臣祖居碧蘿山，姓椿名岩。」蕭后曰：「汝有甚武藝？」岩曰：「兵書戰策，一十八般武藝，無有不通。」蕭后大悅，即與文武議封官職。蕭天佐奏曰：「壯士初進，未見其能，陛下權封以中職；候其建立奇功，再議未遲。」後允奏，乃封椿岩為團營都總使。椿岩謝恩而退。<br>　　卻說宋真宗以魏府之恥，欲圖報雪，召集群臣計議。八王奏曰：「陛下以一統之盛，幽州一隅封宇，取之不難。爭奈士馬未集，尚待從容討之。」帝未應，忽一人出曰：「不乘此時進兵，更待何時？」眾視之，乃光州節度使王全節，近前奏曰：「臣有一計，可使北番拱手納降。」帝曰：「卿有何計？」全節曰：「若起中原之兵，急難取勝。乞陛下敕澶州一路、雄州一路、山後一路，此三路乃幽州咽喉，易為糧餉；臣再提一旅之師，共四路並進。北番雖有雄勇之將，何能當之？」帝依奏，即敕三路出兵，以王全節為南北招討使，李明為副使，部兵五萬前行。全節得旨，剋日領兵離汴京，望幽州進發。時初春天氣，風和日暖，但見：<br>　　路上野花無意彩，林中杜鵑動人情。<br>　　大軍來到九龍谷下寨。<br>　　消息傳入幽州，近臣奏知蕭后：「南朝起四路兵馬而來，聲勢甚盛。」太后大驚曰：「不意其來如此速那！」因問：「誰可部兵迎敵？」道未罷，椿岩應聲出曰：「陛下勿憂，臣舉一人退宋兵，如摧枯拉朽，取中原猶反掌之易。」太后問曰：「卿舉何人？」岩曰：「臣之師父，姓呂名客，現在宮門外，未敢擅入。若用此人退敵，何患不克？」後即宣進呂客於階下，視之，見其人物清雅，舉止特異。自思：「此人必有奇才。」乃問曰：「卿要來應募，求進身否？」呂客答曰：「臣聞陛下欲與南朝爭衡，特來相助一臂之力，取其天下。」后曰：「卿要多少人馬而行？」呂客曰：「宋人善戰者多，可用陣圖鬥之。依臣所論，幽州軍馬不足調遣，陛下須於五國借兵，可成大事。」后曰：「五國是誰？」呂客曰：「可修書一封，差使臣往遼西鮮卑國，見國王耶律慶，獻送金帛，以結其心，問彼借精兵五萬，彼必無推。又修書齎官誥往森羅國，賞賜國王孟天能，令他發兵五萬相助。再遣一使往黑水國，許以成功之後，割西羌一帶謝之，令助兵五萬，必定悅從。又差一使臣赴西夏國，見國王黃柯環，說知中原利害，借兵五萬。再著親臣往長沙國，見國玉蕭霍王，借兵五萬。若得此五國兵來，仗臣平生所學，排下南天七十二陣，使宋君臣見之心膽碎裂，拱手歸命矣。」蕭后聽罷，大悅曰：「卿真子牙重出，諸葛復生。」即日封呂客為輔國軍師、北都內外兵馬正使。呂客謝恩而退。<br>　　太后遣下五處使臣，令齎金寶，逕詣鮮卑等國而行。當下領旨使臣分頭進發。自是，五國得賜敕齎，無不悅從。鮮卑國王差黑靼令公馬榮為帥，森羅國王差亢金龍太子為帥，黑水國王差鐵頭黑太歲為帥，西夏國王差公主黃瓊女為帥，長沙國王差駙馬蘇何慶與公主蕭霸貞為帥，各助精兵五萬，陸續而來。<br>　　不消數十日，都集幽州聽候。近臣奏知蕭后：「五國兵馬齊到。」後宣進昌客問曰：「五國之兵已到，軍師何以調遣？」呂客奏曰：「臣此行不是等閒，陛下再召回雲州耶律休哥等，蔚州蕭撻懶等，起傾國之兵，與臣提調，管取克伏中原。」後允奏，即下敕於雲、蔚二州，調回各處軍馬。以韃靼令公韓延壽為監軍，都部署上盒秀以下並聽調遣，統率二十五萬精兵，合五國共五十萬，隨呂軍師征進。韓延壽得旨，出往教場中，操演齊備。越數日，雲、蔚二州軍馬皆至。呂軍師同岩率五國精兵與北番人馬離幽州，浩浩蕩蕩，望九龍谷而進。此一去，有詩為證：<br>　　　　全憑興國扶王策，能使英雄顯智來。<br>　　　　三千世界風雲變，七十天門戰陣開。<br>　　北番兵馬來到九龍谷，於平川曠野下寨。對面便是宋營。次日，呂軍師召集諸將，吩咐曰：「三月丙申支乾相剋之日，吾將排陣，各人須要聽令。如有後期者，先斬後奏。」韓延壽進曰：「軍師令旨，誰敢有違？」<br><br>　　<br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      楊家將 </a>>> </font></td>
     <td width="60%" align=right><a href=30.htm>上一篇</a> &nbsp;&nbsp;&nbsp;&nbsp; <a href=32.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>