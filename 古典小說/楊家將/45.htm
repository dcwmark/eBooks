<html>
<head>
<title>開放文學--楊家將--第四十六回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      楊家將 </a>>> </font></td>
     <td width="60%" align=right><a href=44.htm>上一篇</a> &nbsp;&nbsp;&nbsp;&nbsp; <a href=46.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第四十六回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>達達國議舉伐宋　楊宗保兵征西夏</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說西夏達達國王李穆，緝探大朝已破幽州，與群臣議曰：「宋君混一土字，北番又歸中原，今欲乘本國人馬精強，以圖伐取，卿等以為何如？」左丞柯自仙出班奏曰：「諺云：『事有可為而為之，則成功易；事有不可為而強為之，悔莫及矣。』今宋朝一統之盛，謀臣猛將，連藩接境。往者北番自晉、漢以來，每見尊懼；宋君御極，遂致乾戈日尋，疲於奔命，競被宋朝所滅。今西番控弦之眾，不足以當大朝一郡，倘若兵甲一動，致怒宋君，長驅而來，豈不是惹火燒身，自取其禍哉？主上自宜詳審焉。」<br>　　道未罷，一將應聲而出曰：「不因此時進兵而取中原，尚何侍耶？」眾視之，乃羌氏人氏，姓殷名奇，使二柄大桿刀，有萬夫不當之勇，更會呼風喚雨，國人懼之，號為「殷太歲」。部下一將，名束天神，亦有妖法，能化四十九個變身，西番號為「黑煞魔君」。是日殷奇力奏：「正好乘虛伐宋。」穆王曰：「卿要舉兵，有何良策？」奇曰：「臣近聞中原將士調殘，楊六使等已皆喪亡；沿邊守將，武備不修，一聞烽警，人各望風而走。憑臣平日所學，聲勢及處，先教郡邑瓦解；兵抵皇城，管取一戰成功。取宋天下，有何難哉？」穆王大悅，遂封殷奇為征南都總管，牙將束天神為正先鋒，汪文、汪虎為副先鋒，江蛟為軍陣使，共統十萬番兵征進。殷奇領命而出，將羌兵操練精熟，克日離西番，望雄州進發。但見：<br>　　旌旗蔽野，殺氣凌空。<br>　　有詩為證：<br>　　淒淒殺氣遮紅日，金鼓聲嗚勢若雷。<br>　　徒恃英雄生怨隙，逕教匹馬不西回。<br>　　殷奇兵行數日，將近雄州，離城正南十里安營。鎮守雄州者，乃都監丘謙。聞知西番兵至，與牙將鄧文議曰：「此是西番聽得吾之本官已喪，朝中無甚良將，故乘虛入境，來寇中原。今雄州軍馬單弱，恐難迎敵，似此奈何？」鄧文曰：「都監勿慮，城中有兵四千，留一半守城，吾同騎尉趙茂率兵二千，出城迎敵。」丘謙曰：「賊乓勢重，公等不宜輕覷。」鄧文曰：「無妨。」即與趙茂披掛完全，率兵揚旗，開城而出。<br>　　西番殷帥見宋兵出戰，排開陣勢，馬上高叫：「宋將作急投降，必有重用；假若執迷，吾今十萬羌兵，即將雄州踏為平地。」鄧文一馬當先，指而罵曰：「無端番逆，不知天命。大遼如此之雄，尚遭吾滅；汝西番旦夕不保，還敢妄想中原那？」殷帥大怒，問：「誰先出馬，捉此匹夫？」只見左哨下一將，應聲而出，乃束天神，手執鐵斧，縱騎直取鄧文。鄧文舉槍迎戰。四下吶喊。二人鬥上三十余合，鄧文槍法漸亂。趙茂拍馬舞刀相助。天神力戰二將，全無懼色。殷奇於馬上挽起目弓，一矢射中趙茂而斃。鄧文見茂中傷，拋戰逃走入城。殷奇揮羌眾奮擊，宋兵折去一半，遂乘勢圍了雄州。鄧文下令緊閉城門，入見丘謙，道知西番兵銳，軍尉趙茂中矢身亡。丘謙駭曰：「彼眾我寡，勢所不敵，今其困城緊急，可修表，令人入京求救。」鄧文曰：「事不宜遲！」即時修表，遣騎軍夜深出城，星火來到汴京，投文於樞密院。<br>　　近臣奏知真宗，真宗大驚曰：「西番乘虛入寇，實乃大患。」急聚文武商議。柴玉進曰：「臣舉一人，可御番兵。」帝問：「是誰？」玉曰：「三代將門豪傑、金刀楊令公之孫、官授京城內外都巡撫楊宗保也。若用彼部兵前往，破之必矣。」帝大悅曰：「卿之所舉，實稱其職。」即下命，封宗保為征西招討使，呼延顯、呼延達為副使，大將周福、劉閔為先鋒，發兵五萬，前退番兵。<br>　　宗保領旨出朝，詣無佞府辭令婆出師。令婆曰：「曾憶汝父遺言：國尚有兵革，須盡忠所事。」宗保曰：「軍情緊急，特辭令婆即行。」令婆吩咐：「審機調遣，莫墜先人威風。」宗保領諾，出教場中，催集軍馬齊備，剋日離休城，望雄州進發。<br>　　時值十二月天氣，朔風寒凍，但見：<br>　　鴻雁北來聲慘切，征人西下怯窮途。<br>　　宋朝人馬浩浩蕩蕩，直抵焦河口，望雄州只爭十五里之遠，宗保下寨於崖口，遣人報知城中。<br>　　卻說番帥殷奇聞知消息，吩咐部下大將：「宋之援兵，旗上大書『楊宗保』。久聞此人是六使長子，文武雙全。當時破南天陣，皆其調遣。今部兵來到，汝等不可輕敵，各宜用心。若能勝之，中原不難取矣。」副先鋒汪文、汪虎進曰：「不消元帥出陣，小可二人，管教殺退宋兵。」殷奇即付與精兵二萬。<br>　　次日，汪文於平川曠野，列陣索戰，&#36965;望見宋軍鳥飛雲集而來。楊宗保馬上厲聲問曰：「封境有定，何故來犯吾地，殺害生靈？」汪虎答曰：「雄州近西番之地，為汝侵奪，不得不取。」宗保大怒，顧謂左右曰：「誰先出馬？」呼延顯應聲請戰，挺槍躍馬，直取汪虎。汪虎舞刀交還。二人鏖戰三十回合，汪文舉槍來助，呼延達綽斧從旁攻人。汪虎力怯，跑馬便走。呼延顯激怒追之。楊宗保率後軍繼進，汪文拋戰退逅，宋軍竟進，番兵披靡，丘謙在城上望見西番戰敗，開東門接應，大勝羌兵一陣。宗保亦不追趕，收兵入城。<br>　　文、虎率敗眾回見殷奇，道知宋兵勢銳難敵。殷奇怒曰：「些須宋人，猶不能勝，尚望取其中原乎？」即欲引兵親故。束天神曰：「元帥穩坐，看小將立退敵兵。」奇曰：「汝先見陣，吾亦隨後接應。」天神領諾。<br>　　次日平明，於城下揚威耀武搦戰。忽東門一聲炮響，呼延顯、周福厲聲罵曰：「背逆丑賊，不即返兵，剿汝等無遺類矣。」天神大怒，縱馬舉方天戟，直取周福，周福舞刀迎敵。兩騎相交，戰不數合，天神佯輸，引宋兵入陣，口念邪偈，忽狂風大作，飛砂走石，半空中黑煞魔君無數。周福大驚，回馬急走。背後天神復馬殺來，一戟刺於馬下。宋兵大敗，死者甚眾。呼延顯慌忙走入城中，抽起吊橋。天神直殺至壕邊而回。<br>　　呼延顯入軍中，報知宗保周福戰死之由。宗保驚曰：「西方競有如此怪異？誰敢再出兵見陣？」道未罷，劉閔進曰：「小將再見陣一番。」宗保允行，即付與精兵一萬。<br><br>　　<br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      楊家將 </a>>> </font></td>
     <td width="60%" align=right><a href=44.htm>上一篇</a> &nbsp;&nbsp;&nbsp;&nbsp; <a href=46.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>