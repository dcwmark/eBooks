<html>
<head>
<title>開放文學--楊家將--第三十八回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      楊家將 </a>>> </font></td>
     <td width="60%" align=right><a href=36.htm>上一篇</a> &nbsp;&nbsp;&nbsp;&nbsp; <a href=38.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第三十八回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>宗保大破天門陣　五郎降伏蕭天佐</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說令婆部眾，揚旗鼓噪，殺奔玉皇殿。椿岩即下號令，搖動紅旗。梨山老母乃董夫人，拍馬來迎。兩騎相交，兵器並舉。二人鬥上數合，董夫人勒騎而走。八娘、九妹兩翼繞進。忽然陣內金鼓齊鳴，番兵團合而進，將令婆等困於陣內。王貴聞此消息，急引兵殺入前陣來救。恰遇北番巡營帥將韓延壽來到，挽弓搭箭，指定王貴心窩射來，王貴應弦而倒，部下馬軍被番兵殺了一半。<br>　　敗軍走回報知宗保，宗保大驚曰：「失吾正將，何以立功？」即遣穆桂英部兵五千，前去救應令婆。桂英領計去了。又令楊七姐率步軍五千，抄入殿前，破其紅燈，則敵人不知變動。七姐亦領計而行。<br>　　先說穆桂英殺人北陣，望見內中殺氣連天，縱騎突進，正遇董夫人力戰八娘，八娘勢漸危急。桂英架箭暗發一矢，射中其目，董夫人落馬而死。乘勢殺散圍兵，救出令婆、八娘、九妹，合勢殺出。適遇楊七姐破了紅燈，繞出通明毆前，與令婆等一同殺回。韓延壽見宋兵大勝，不戰而退。宋軍乃奪得王貴屍首回寨。宗保等諸將接見，無不哀感。時王貴之妻杜夫人亦在行陣，見夫戰死，號泣不止。六使曰：「嬸母勿憂，當奏聞聖上，漣表叔父之忠，報其功業。」夫人收淚謝之。次日，六使進御營奏知：「叔父王貴，為破陣戰死。乞陛下族表之，以勵後世。」帝允奏，乃宣杜夫人入帳前，撫慰之曰：「王令公，朕之愛臣，今聞戰歿，不勝憐惜。今夫人有子三歲，封為無職恩官，候成立之日，許其在朝任事。封汝為貞節夫人。溢贈王貴為忠義成國公。賜金銀緞匹十二車。」恩命既下，杜夫人叩謝而退。翌日，辭了令婆，裝載所賜，逕回洪都莊。不題。<br>　　卻說宗保來見鐘道士，再議破陣。鐘曰：「迷魂陣最為慘毒，乘今破之。」宗保曰：「弟子在將台上觀望，見北營呂軍師善能用兵，恐難勝敵。」鐘曰：「吾自有攻他計策，不必過慮。」宗保欣然辭退，即下令攻打迷魂陣。召楊五郎謂曰：「此行要煩伯父。」吾郎曰：「當得效力。」<br>　　即日率頭陀兵五千，喊聲殺入迷魂陣，正遇番帥蕭天佐阻住，二將交戰。經十數合，天佐佯輸，放五郎入陣。單陽公主縱馬舞刀來迎，不兩合，公主撥馬而走。五郎驅兵趕入。五百羅漢一齊向前，頭陀兵奮勇力戰，將五百羅漢誅戮殆盡。耶律吶見宋兵勢銳，麾動紅旗。忽大陰陣放出一群妖鬼，號哭而來。頭陀兵人各昏亂，不能近前。五郎大驚，念動神咒，亟率眾走回宋營，報知宗保。宗保得知曰：「師父曾言，此陣有妖術，須按法破之。」乃取天書來看，內載：「要小兒四十九個，各執楊柳枝，打散妖婦三魂七魄。」宗保知其意，即下令備此小兒之數，俱要戎裝。喚過五郎謂曰：「煩伯父領此小兒入陣中紅旗台下，割去妖婦骸體，破之必矣。」五郎慨然而行。又喚過孟良曰：「汝部兵二萬，打入太陽陣，抄出其後，接應本軍。」孟良亦領兵去了。<br>　　且說五郎鼓勇當先，復引眾攻入迷魂陣來。單陽公主不戰而退，引敵兵人陣。楊五郎直殺進將台。耶律吶擺動紅旗，妖氛迸起。四十九個小兒手執柳條，迎風而來，妖氛輒散，被宋兵割去孕婦屍骸。耶律吶慌亂拋陣而走，五郎趕近前，一斧劈死。五千佛子，&#28291;亂逃奔。頭陀兵戒刀齊落，寸草不留。單陽公主措手不及，被宋兵於馬上擒住。蕭天佐激怒，提兵來救。楊五郎衝出陣前。兩馬相交，連戰二十余合，不分勝負。五郎抽出降龍棒，擊中其肩。天佐露出本形，乃是一條黑龍也。五郎綽起月斧，揮為兩截，作二處飛去。按天佐頭截飛落黃州城，後稱火離國王；尾截飛落鐵林洞，後作河口軍師，又亂中原不題。<br>　　卻說是時孟良攻入太陽陣，恰遇番將蕭撻懶，交馬兩合，被孟良一斧砍之。殺散余騎，直衝入後陣，接著楊五郎，一齊殺回，遂破了迷魂、太陽二陣。誅剿番兵，不計其數。有詩為證：<br>　　　　迷魂陣上妖氛盛，熊虎軍中殺氣高。<br>　　　　敗北番兵風霧散，成功宋將血連袍。<br>　　五郎解過單陽公主，入軍中見宗保；道知破陣殺蕭天佐之事。宗保大喜曰：「破了此陣，其外不足懼矣。」因令將單陽公主押出斬之。穆桂英勸曰：「看此女容貌端嚴，且是蕭后親生，不如留她，以為帳下號召。」宗保允言，遂放了公主，提調諸將破陣，喚過呼延贊等，謂曰：「有玉皇殿重兵尚多，汝裝趙玄壇，攻打其中。孟良裝關元帥，焦贊裝殷元帥，岳勝裝康元帥，張蓋裝王元帥，劉超裝馬元帥，是五人擊其左右，破他北方天門陣。」呼延贊等得令，各領兵五千去了。宗保分遣已定，與六使登將台觀望。<br>　　且說呼延贊等整點齊備，揚旗鼓噪，殺奔玉皇殿來，恰遇金龍太子。兩馬相交，二人鬥十數合，太子佯輸，引入陣中。孟良、焦贊乘勢殺入，恰近將台珍珠白涼傘下，殺氣隱隱，不敢突入。贊等復率眾繞過北陣，正遇土金秀將真武旗麾動。岳勝拍馬先進，陡然天昏地黑，不辨進路，被土金秀生擒而去。比及焦贊得知去救，四下番兵圍合而來。<br>　　呼延贊見勢不利，引眾殺出，歸見宗保，備述陣勢難攻。及點視，失去岳勝、孟良。正在優悶間，人報二將已到，即召入間之。岳勝曰：「陣內奇變莫測，一時東南錯雜，逕被番人擒獲，若非孟良扮為胡人來救，幾至一命不保。」宗保曰：「玉皇殿內有二十八宿，七七四十九盞天燈，都是變化之名。」乃喚孟良謂曰：「汝明日去攻陣，可先偷去玉皇殿前珍珠白涼傘，再著焦贊砍倒二面目月珍珠&#30338;羅旗，吾自有兵來應。」孟良、焦贊領計去了。<br>　　宗保入稟六使曰：「此一回必得聖駕親行，敵住玉皇上帝。大人破其右白虎，還須八殿下破其左青龍，不肖自率勁兵破其正殿。」六使可其議，即入御前奏聞真宗。王欽進奏曰：「陛下為萬乘之主，何必親勞聖駕？須著諸將前往，如不克敵，罪歸主帥。」此乃王欽忌其成功，故進此以阻之也。真宗欲允其議，八王奏曰：「陛下此一番，蓋為破陣，今遇成敗將決之際而有猶豫，何以勵諸將士？皇上正宜躬往，使敵人望風而退，社稷之長計也。」帝意遂決，下命準備進兵。<br>　　次日，鼓罷三通，孟良與焦贊領兵先人，無人敢當，直殺近玉皇殿側。孟良奪下珍珠白涼傘，焦贊砍倒日月&#30338;羅旗。正遇番將土金牛、土金秀二人殺到，與宋將兩下鏖戰。孟良怒激，一斧劈死金牛，焦贊斬了金秀。部下番兵盡被宋軍所殺。後隊楊六使拍馬攻人，先射落四十九盞號燈，其陣遂破。二十八員星官一齊殺出，被孟良、焦贊揮刀盡屠戮之。金龍太子見陣勢穿亂，單馬逃走。宋帝架起翎箭，一矢射死於陣中。宋軍竟進，宗保舉發火箭，焚其通明殿，燒死番兵不什其數。孟良等合兵一處，遂破了玉皇殿。有詩為證：<br>　　　　玉皇殿勢妙無窮，破識從交克戰中。<br>　　　　北眾調殘風落葉，君王一箭立奇功。<br>　　宗保下令曰：「乘此破竹之勢，諸將各宜效力。」令孟良攻入朱雀陣，焦贊攻入玄武陣，六使、呼延贊攻人長蛇陣。軍令才下，孟良鼓勇當先，部眾殺人朱雀陣來。正遇番將耶律休哥挺槍躍馬來迎。兩騎相交，二人戰上數合，不分勝敗。忽陣後一聲炮響，劉超、張蓋從旁攻人。休哥力不能敵，遂棄將台而走。盂良乘勢追擊，遂破其陣。<br>　　時焦贊攻進玄武陣，遇耶律奚底，戰上十數合，奚底敗走，被焦贊趕近前來，一刀斬之。殺散余眾，破了玄武陣。楊六使率眾將打入長蛇陣，耶律沙見陣勢俱亂，不敢迎敵，拖刀繞陣走出。宗保阻住與戰，兩馬相交，未及數合，盂良、焦贊等從後殺來。耶律沙進退無門，拔劍自刎，斃於馬上。時宋兵倍勇，那個不要爭功？宗保下令攻人北營。<br>　　韓延壽見天門陣破得七殘八倒，慌忙問計於呂軍師。軍師怒曰：「汝去，吾自往擒之。」即率本營勁卒，如天崩地裂而來。椿岩作動妖法，霎時日月無光，飛沙走石。宋兵個個兩眼矇昧難開。宗保君臣困於陣內，番兵四合砍進。<br>　　正在危急之際，鐘道士看見，奔向陣前，將袍袖一拂，其風逆轉，吹倒番人，天地復明。椿岩望見鐘道士，忙報呂軍師曰：「鐘長仙來矣，師父快走！」道罷，先化一道金光去了，呂洞賓近前，被鐘離喝道：「只因閒言相戲，被汝害卻許多性命。好好歸洞，仍是師徒；不然，罪衍難道。」洞賓無言可答，乃曰：「弟子今知事有分定，不可逆為，願隨師父回去。」於是二仙各駕紅雲，逕轉蓬萊不題。<br><br>　　<br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      楊家將 </a>>> </font></td>
     <td width="60%" align=right><a href=36.htm>上一篇</a> &nbsp;&nbsp;&nbsp;&nbsp; <a href=38.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>