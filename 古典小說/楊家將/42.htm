<html>
<head>
<title>開放文學--楊家將--第四十三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      楊家將 </a>>> </font></td>
     <td width="60%" align=right><a href=41.htm>上一篇</a> &nbsp;&nbsp;&nbsp;&nbsp; <a href=43.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第四十三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>平大遼南將班師　頒官誥大封功臣</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說越數日，八王於宮中大開筵席，犒勞諸將，眾人盡歡而飲。延朗進曰：「小可有一事稟知，未審殿下允否？」八王曰：「將軍有何見議？但說無妨。」延朗曰：「自居北境，蒙蕭后盛意看承。今既死矣，乞將屍骸埋葬，庶報一時知遇之德，使番人不以延朗為負義耳。」八王曰：「此將軍盛德之事，當從所請。」是日席罷。次日，八王一面申報朝廷，一面下令將蕭后屍首以王禮埋葬。有司奉行不題。後人看到此處，有詩贊曰：<br>　　　　盛德於人將德報，楊門豪傑幾人同？<br>　　　　片言深仰番庭慕，為築封塋一念忠。<br>　　六使進見，定議班師。八王允言，發遣諸將，分前後隊回軍。呼延贊等準備起行。寇準與眾議留兵鎮守幽州。八王曰；「留兵有二不便：一者，南北雜處，統屬不一，則有掣肘之患；二者，離中原既遠，作逆一時不知。莫若回京，徐定防禦之策。」寇準然其言，即日大軍離幽州，望汴京而回。但見：<br>　　馬上紅塵隨處起，途中簞食喜相迎。<br>　　一路無詞，不覺早到皇城。八王先遣人報知捷音。真宗遣文武出郭迎接，正遇八王等軍馬來到，文臣孫御史當先接見，並轡入城。六使人馬屯紮郭外。次早，八王領眾臣朝見，進上平定北番表章。真宗覽罷，龍顏大悅，撫慰眾臣，甚加贊歎。寇準奏曰：「誠賴陛下洪福，及楊六使父子兄弟一心為國，今已平定大遼。此乃不世之功，乞加封黃以獎其勞，則國家幸甚。」帝曰：「朕深知其功，當得封贈，候頒敕擬議。」八王等拜命而退。<br>　　是日，楊六使與延朗回無佞府見令婆，拜畢，延朗不勝哀感，乃曰：「思不肖一陣之挫，困辱北境，竟至一十八年。不想吾母皓髮盈頭，桑榆景迫。今日幸得相逢，悲喜交集。」令婆曰：「歧路無情，人生有此飄零。今既相見，足慰子母之望。可著公主相見。」延朗喚過瓊娥公主，八拜令婆。令婆不勝歡喜。延朗曰：「此雖一時佳會，十分得賴提攜。」令婆曰：「姻緣不偶，觀此女子，真是吾兒之配也。」因令具席，以為慶賀之設。是日，府中眾人依次坐定，歡飲而散。楊五郎仍領眾人，自回五台山去了。<br>　　卻說王樞密見北番已敗，恐禍將及，乃假裝雲遊道人，漏夜走出汴京。直待近臣奏入，真宗乃知，大怒曰：「此賊屢起反意，朕以故人相待，不忍深罪；今又背朕而去。」亟聚群臣商議。八王奏曰：「王欽罪惡滔天，不容於誅。想其出城未遠，陛下可令輕騎追捕。」帝允奏，即敕楊宗保率捕兵追之。<br>　　宗保得令，率兵逕出北門，問守軍：「曾有王樞密過去否？」守軍曰：「適見一道士，慌忙出去，莫非是也？」宗保得其實，特騎趕來。時樞密走到黃河渡，見艄公連叫曰：「汝若急渡吾登岸，多將金寶相謝。」艄公聽得，遂撐船近前，王欽跳下船，艄公舉棹而行。才近東岸，忽然狂風逆作，將船仍吹下來。一連如此三次，不能及岸。艄公曰：「風勢緊急，難以過去，須待風息而行。」王欽愈慌，只得匿在篷下躲避。<br>　　一伏時，南路征塵蕩起，數十騎趕來。楊宗保馬上厲聲問艄公曰：「曾見有一道士過去否？」艄公未應，王欽低聲曰：「應他已去多時，我便傾翼謝汝。」艄公曰：「且道汝是誰人？明白告我，當得方便。」王欽不隱，將其本末道知。艄公聽罷怒曰：「此處被汝在朝，年年使吏胥打攪，正要報恨，沒尋討處，今日倒落手中來也。」即將船撐近前，報知宗保。宗保差騎軍上船捉之。王欽急忙不能逃脫，竟被騎軍<img src=VMQJL.BMP align=absmiddle border=0>縛到岸。宗保解之而回。正是：<br>　　　　善惡到頭終有報，只爭來早與來遲。<br>　　正值真宗設朝，文武皆集。近臣奏知：「已捉得王欽回朝。」帝令軍校拿進殿前，面斥之曰：「逆賊屢在朕前獻讒，寡人優容過多。今若放汝走往他國，又將生患矣。」王欽低頭無語，只乞早就刑戮。帝曰：「怕汝奸賊不死耶？」因問八工：「當何以處之？」八王曰：「陛下可設大宴，會集外國使臣，皆得預席。將此賊碎剮凌遲，以助筵前一觀，庶使後人知懼。」帝允奏，遂下命，著司官排列筵宴齊備，徵召外國諸臣，兩邊依次坐飲。行刑軍校將王欽<img src=VMQJL.BMP align=absmiddle border=0>縛於樁上，慢慢割下其肉。席中觀者，無不凜然。後人有詩斷曰：<br>　　　　作惡年深禍亦深，試看今日戮王欽。<br>　　　　蒼天報應無私眼，不便登行競被擒。<br>　　王欽受苦難禁，不消數十刀，氣已絕矣。帝令拋其屍骸於野，以彰奸臣。因謂八王曰：「王欽往者所言，本有欺罔之意，而朕不覺何也？」八王曰：「大詐似忠，以致陛下不覺。今日王欽受刑，朝野皆為之歡慶矣。」帝然之。<br>　　忽報大將呼延贊夜中風症而卒。帝聞報，不勝哀悼，乃曰：「贊自入本朝，勤勞王事，未嘗一日自安，真為社稷臣也。」因令敕葬，諡贈忠國公。後人有詩贊曰：<br>　　　　憤仇已雪出河東，為國勤勞建大功。<br>　　　　不意將星中夜落，令人千古恨難窮。<br>　　天禧元年二月，真宗以平定北番將士，未及旌封，特與八工商議。八王奏曰：「賞功懷遠，帝王盛德之事。今囚方寧息，天下一統，使得謀臣勇將鎮守，誠為社稷長計矣。」帝曰：「往者獻俘闕下，朕猶未發遣，蕭后太子、臣僚，當何以處之？」八王曰：「前幽州班師之際，寇學士等會議，欲留兵以鎮守，臣以為不便，未敢擅行。今遼人已服，陛下正當興滅國，繼絕世，放他還大遼，仍自鎮守，遞年只取其進貢，則邊境自安，唐虞之治不過如是。」<br>　　真宗大悅曰：「非卿所論，朕不能及此。」遂下敕，赦蕭后二太子並所捉臣僚，俱令還國。敕旨既下，番臣大悅，詣闕稽首謝恩。真宗又賜北番太子金織蟒衣各一襲，賞賚甚厚。太子拜受命，即日率臣僚逕回幽州。不題。<br>　　翌日，真宗親擬封旨，宣六使進殿面諭之曰：「卿父子，破南天陣，已建大功，朕未及升擢：今又有平定北番之績，當旌封典，以報汝勞。」六使頓首曰：「破陣平北之功，上賴陛下之福，下則軍上齊心，臣區區微勞，何敢受賜？」帝曰：「卿不必過謙，朕自有定議。」六使拜命而出。<br>　　是日，封旨敕下：<br>　　授楊六使為代州節度使，兼南北都招討；<br>　　楊宗保為階州節反使，兼京城內外都巡撫；<br>　　楊延朗以取幽州功，授泰州鎮撫節度副使；<br>　　岳勝授薊州團練使；<br>　　孟良授瀛州團練使；<br>　　焦贊授莫州團練使；<br>　　陳林正授檀州都監；<br>　　柴敢正授順州都監；<br>　　劉超正授新州都監；<br>　　管伯正授媯州都監；<br>　　關鈞正授雷州都監；<br>　　王琪正授武州都監；<br>　　孟得正授雲州都監；<br>　　林鐵槍正授應州都監；<br>　　宋鐵棒正授寰州都監；<br>　　丘珍正授朔州都監；<br>　　丘謙正授雄州都監；<br>　　陳雄正授蔚州都監；<br>　　謝勇正授鳳州都監；<br>　　姚鐵旗正授壽州都監；<br>　　董鐵鼓正授潞州都監；<br>　　郎千正授瓜州都監；<br>　　郎萬正授舒州都監；<br>　　八娘授金花上將軍；<br>　　九妹授銀花上將軍；<br>　　淵平妻周氏封忠靖夫人，<br>　　延嗣妻杜氏封節烈夫人；<br>　　穆桂英以下十四員女將，俱授誥命副將軍<br>　　其餘有功將士，俱各封賞有差。<br><br>　　<br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      楊家將 </a>>> </font></td>
     <td width="60%" align=right><a href=41.htm>上一篇</a> &nbsp;&nbsp;&nbsp;&nbsp; <a href=43.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>