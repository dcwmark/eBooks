<html>
<head>
<title>開放文學--楊家將--第四十九回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      楊家將 </a>>> </font></td>
     <td width="60%" align=right><a href=47.htm>上一篇</a> &nbsp;&nbsp;&nbsp;&nbsp; <a href=49.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第四十九回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>杜娘子大破妖黨　馬賽英火燒番營</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說重陽女等來到陣前，正遇番將白聖將，挺槍縱騎，宜衝宋陣，重陽女舉雙刀奮勇來迎。兩馬相交，喊聲大振。戰了數合，白聖將力怯，撥馬便走。孟辛怒曰：「待捉此將，以為吾妹報仇。」舞錘拍馬，當中截戰。穆桂英看見，抽矢挽弓，指定敵將射去，正中心窩，孟辛應弦而倒。宋兵乘勢殺進。重陽女趕上，把白聖將一刀砍落馬下。番兵被殺死一半，其餘拋戈棄甲，各走回本國。委棄輜重，不計其數，重陽女又勝一陣，周夫人不勝之喜。<br>　　消息傳入西番營中，三太子大驚曰：「不想女將有如此英雄，一連殺勝二國。汝眾人誰敢退敵／束天神進曰：「殿下勿慌，小可部兵出戰，務斬宋將而回。」三太子允行，即付精兵二萬。柬天神部兵出陣前，勒馬橫乾大叫曰：「宋將強者來敵，弱者不如早退。」話聲未絕，南陣上旌旗開處，一員女將驟馬舞刀來迎，威風凜凜，視之，乃耿金花也。正是：<br>　　逞威惟仗追風馬，斬將全憑偃月刀。大罵：「番奴速退，免污吾刀。」即縱騎直奔番將。束天神舉朝交還。兩馬相交，二人戰到垓心。有詩為證：<br>　　　　征雲黯黯乾坤暗，殺氣漫漫日月昏。<br>　　　　逆賊敢當豪傑將，還看今日定輸贏。<br>　　二將一來一往，鬥不數合，束天神佯敗而走，耿金花乘勢追進。天神引得敵兵入陣，念動妖言，狂風拔木，日月無光，半空中魔君無數殺來。金花大驚，勒馬回走。宋兵大敗一陣，死者無數。天神收軍還營。<br>　　耿金花走入軍中，見周夫人，道知怪異之事。夫人曰：「西方常出妖黨，有如此之術。誰敢出兵迎敵？」杜夫人進曰：「妾身須往擒此妖黨。」稼桂英亦請同行。周夫人大喜曰：「汝等若能破此妖術，則功勛可垂萬世。」即付兵一萬。<br>　　二人部兵殺出，正遇束天神在陣前揚威索戰。杜夫人一騎當先，大罵：「妖人休走！」天神笑曰：「殺敗之將，尚來尋死那？」即舞戟縱騎，直衝宋陣。杜夫人挺槍迎戰。兩下吶喊。二人戰上數合，天神佯敗遲走，引杜夫人追來，作起妖法，念幾句口號，忽天昏地暗，狂風怒起，空中四十九個黑煞魔君，各執利刃飛下。宋兵驚慌。杜夫人怒曰：「汝之邪法，只好驚嚇他人，敢在我跟前舞弄？即誦動九華真人秘訣，一伏時，雷聲霹靂，滿室盡是火球，將魔君悉皆燒絕，天地復明。宋兵倍勇，如潮而進。天神氣勢頹敗，慌張無計，正待吐氣逃走，穆桂英拋起飛刀，斬落陣內。所部番兵，屠戮殆盡。桂英欲乘勢攻入番壘，杜夫人曰：「且回兵，與主帥商議進取。」桂英乃收軍還營。<br>　　是時，敗軍走報三太子，說知束天神被宋將所殺。三太子聞天神失手，頓足驚曰：「天神有如此善戰之術，今尚死於宋家女將，正所謂勇將不離陣上亡也，令人何以為什？」殷奇曰：「太子勿慮，猶有五壘軍馬未動，明日保著殿下，與宋人決一勝負，便見端的。」太子依其議，下令部落，傾壁而出。<br>　　緝探報人宋營中：「番人長驅而來，欲與我兵大戰。」周夫人聽得，聚集女將議曰：「勝敗在此一舉。可先令劉青入金山籠，報知宗保，約定明日從內攻出，方好調遣。」劉青應命去了。周夫人喚過黃瓊女曰：「汝引步兵一萬，與彼交戰，引敵人至雄州城下，吾自有兵來應／黃瓊女領計去了。又喚過董月娥曰：「汝引馬軍五千，與鄒蘭秀於城拗兩旁埋伏，信炮一起，乘勢殺出／董月娥與鄒蘭秀亦領兵而去。又喚過馬賽英曰：「汝引輕騎五千，各帶火具，候交兵之際，焚其營寨。」賽英承命而行。又令杜夫人率後軍應之。周夫人分撥已定。<br>　　次日，鼓罷三通，宋兵出動。黃瓊女勒馬陣前索戰。西陣殷奇一騎先出，手執利斧大叫：「宋將速退，尚保殘生。若來強戰，管教你片甲無存。」黃瓊女怒曰：「汝等已被我軍屠戮殆盡，尚誇大言那？」即舞刀直取番帥。殷奇綽斧迎敵。而下金鼓齊嗚，喊聲大振。黃瓊女詐敗而走，殷奇驅眾追來。將近城壕，宋營中信炮並起，董月娥、鄒蘭秀二支伏兵齊起，萬弩俱發，番眾&#28291;亂。<br>　　殷奇知有埋伏，勒馬殺回。穆桂英從中殺進，衝開番陣，三太子之眾，各不相顧。馬賽英輕兵已出其陣後，放起烈火，正值東風驟起，霎時間煙燄漲天，滿營皆著。番騎報道：「宋兵已焚寨壁。」三太子驚得魂飛魄散，棄敵而逃。殷元帥見勢不利，口念邪惕，懷中取出取獸牌，望空敲動，忽一聲震烈，四下黑霧中，湧出一群猛獸，盡是豺狼虎豹，衝入陣中。宋人個個失色，各回馬逃生。<br>　　杜夫人望見宋陣披靡，即念起真言，滿空中火燄齊下，將猛獸燒得四分五落。番眾倒戈棄甲而逃，恰如殘雲風掃，病葉經霜。殷元帥拼死殺出重圍，正走之際，楊秋菊一箭當弦，正射中殷奇左眼，落馬而死。<br>　　是時，金山籠楊宗保等望見火起，劉青引兵殺出。呼延顯鼓勇爭先，恰遇江蚊，交馬只一合，刺於馬下，部下番兵，殺死大半。穆桂英、黃瓊女二騎，直進金山腳下，與宗保合兵一處，乘勢追趕，殺得番眾屍橫散野，血滿如川。奪得牛馬輜重，不計其數。有詩為證：<br>　　　　四面干戈戰陣連，楊門勇將定中原。<br>　　　　番人棄甲拋戈遁，正是英雄效力年。<br>　　宋軍已獲全勝，惟呼延達先被番人所殺，周夫人乃收回眾軍。城中已開門迎接，周夫人以軍馬屯止城下，自與字保人府中相會，宗保拜曰：「不是姆嬸齊心克敵，宗保幾至顛危。此一回足洗困辱矣。」周夫人曰：「聖上以姪被困，無人押兵赴救，令婆懷憂終日，我等只得前來救應，不意剿盡敵兵也。」宗保曰：「機會難再。此去西番連州城，數日程途，莫若乘此破竹之勢，直搗其境，擒取國王以獻，千載一遇，不可失也。」周夫人曰：「間外之事，君命有所不受。但可利於國者，行之無妨。吾意正待如此。」即下令進兵，以取連州城。眾人得令，各整備起行。次日平明，三軍望西番征進。<br>　　是時，三太子望僻路走回，奏知李穆王：「殷元帥並二國借兵，盡被楊門女將剿滅殆盡；即日人馬長驅來取連州。」穆王聽罷，神魂飛墜，拍案悔曰：「早不聽柯丞相之言，致有今日之禍。」道未罷，傳報：宋兵將連州城團圍三匝，水泄不通。穆王下令眾部落，嬰城堅守，與文武商議迎敵之計。柯自仙奏曰：「宋兵聲勢甚盛，我之大將盡皆授首，今日那個敢再戰？」王未應，忽珠簾後一人進曰：「小妾願部眾以退宋兵。」眾視之，乃王長女金花公主也。穆王曰：「只恐汝不是宋人之敵。」公主曰：「兒幼年曾學武藝，何倒自己志氣？兒若與之交鋒，自有方略破之。」王允奏，即付兵二萬。公主得命，次日，部眾開西門出戰。<br><br>　　<br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      楊家將 </a>>> </font></td>
     <td width="60%" align=right><a href=47.htm>上一篇</a> &nbsp;&nbsp;&nbsp;&nbsp; <a href=49.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>