<html>
<head>
<title>開放文學--楊家將--第十七回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      楊家將 </a>>> </font></td>
     <td width="60%" align=right><a href=15.htm>上一篇</a> &nbsp;&nbsp;&nbsp;&nbsp; <a href=17.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第十七回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>宋太宗議征北番　柴太郡奏保楊業</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說楊延德衝出圍中，後面喊聲不絕，回望番兵，乘虛趕來。延德轉過林邊，自思：「當日在五台山，智聰禪師獨遺小匣與我，吩咐遇難則開。今日何不視之？」即由懷中取出抻開，乃剃刀一把，度牒(度堞－－僧道出家的證據。)半紙。延德會其意。遂將闊斧去柄，納於懷中。卸下戰袍、頭盔，掛於樹上。截短頭髮，輕身走往五台山去了。<br>　　卻說番軍東衝西擊，殺至黃昏，始知宋君從東門而去，已離二百里程途矣。韓延壽等懊悔無及，乃收軍還幽州，奏知蕭后：「宋帝用詐降之計，遁出東門；只殺宋將三員；又生擒一將：現在大獲全勝而回。」蕭后大喜曰：「既勝得楊家將帥，宋人已自喪膽，再議征取未遲。」因令解過捉將問曰：「汝系宋朝主將，現居何職？」延朗挺身不屈，厲聲應曰：「誤遭汝所擒，今日惟有一死，何多問為？」後怒曰：「罕見殺汝一人那？」令軍校押出。延朗全無懼色，顧曰：「大丈夫誰怕死！要殺便請開刀，何須怒起？」言罷慨然就誅。<br>　　蕭后見其言語激厲，人物豐雅，心中甚不忍，謂蕭天佐曰：「吾欲饒此人，將瓊娥公主招為附馬，卿意以為何如？」天佐曰：「招降乃盛德之事，有何不可？」后曰：「只恐其不從耳。」天佐曰：「若以誠意待他，無有不允。」後乃今天佐諭旨。天佐傳旨，告知延朗。延朗沉思半晌，自忖道：「吾本被俘，縱就死，亦無益於事。不如應承之，留在他國，或知此處動靜，徐圖報仇，豈不是機會乎？」乃曰：「既娘娘赦我不死，幸矣！何敢當匹配哉？」天佐曰：「吾主以公人物儀表，故有是議，何故辭焉？」直以延朗肯允奏知。後遂令解其縛，問取姓名。延朗暗忖：「楊氏乃遼人所忌。即隱名冒奏曰：「臣姓木，名易，現居代州教練使之職。」後大喜，令擇吉日，各衣冠，與木易成親。不題。<br>　　卻說太宗既回汴京，文武朝賀畢。太宗宣楊業於便殿，慰勞之曰：「朕脫此難，皆卿父子之力也。然不知淵平等消息如何？」業奏曰：「臣長子性剛不屈，必遭其擒。」言朱畢，近臣奏入：「淵平因射番帥天慶王，全軍皆沒。」太宗聞奏，驚歎曰：「使良將陷於死地，寡人之過也1」因而下淚。楊業曰：「臣曾有誓：當以死報陛下。今數子雖喪於兵革，皆分定也。陛下不必深憂。」太宗撫諭再三，乃遣楊業退出。<br>　　次日設朝，與丈武議報楊業父子之功。潘仁美奏曰：「邊境多事，楊業父子忠勤之將，陛下宜授帥臣之任，以顯其才。」太宗允奏，即封業為雄州防禦使。業將辭行，帝出殿面諭之曰：「卿此行，但為朕專備邊事。有召則至，無旨不宜輕離。」業頓首受命而出。到無佞府，吩咐八娘、九妹，好生看待令婆，自與六郎、七郎，父子三人，前赴雄州。不題。<br>　　話分兩頭。卻說耶律休哥等，聽知宋兵殺敗於邠陽，屢遣人奏知蕭后，宜乘時進兵，以圖中原。蕭后因與群臣商議征伐之策。右相蕭撻懶奏曰：「臣雖不才，願率兵進取。」蕭后曰：「卿此去，先問討取金明池、飲馬井、中原旬三處，與我屯軍。若允暫且回兵，不允則舉兵有名矣。」撻懶領旨，即日與大將韓延壽、耶律斜軫部兵二萬，從瓜州南下，但見：<br>　　旌旗閃閃乾坤暗，戈戟層層白日昏。<br>　　人馬到胡燕原下寨。聲息傳入沛京，侍臣奏知，太宗怒曰：「遼兵屢次犯邊，朕當御駕親征，以雪邠陽之恥。」寇準奏曰：「陛下車駕才回，豈宜輒出？只須遣將御之，足退其眾也。」太宗曰：「誰可代朕行者？」准曰：「太師潘仁美，素知邊情，可當此任。」太宗允奏，即下旨，授仁美招付使之職，部兵前御番兵。<br>　　仁美得旨，回至府中不悅。其子潘章問曰：「大人今日何故不悅？」仁美曰：「主上有防禦番兵之命，聖旨又不敢辭。即去亦無妨，只是沒有先鋒，因此遲疑不決。」章曰：「先鋒在眼前，大人何不舉之？」仁美曰：「汝道是誰？」章曰：「雄州楊業父子，可充先鋒。」仁美悅曰：「汝若不言，我幾忘之矣。」次日侵早，仁美入朝，啟奏太宗曰：「此行缺少先鋒，必須雄州召回楊業父子，則可破番兵矣。」太宗允奏，因遣使臣，逕詣雄州，來見楊業，宣讀詔曰：<br>　　朕以國運艱難，乃忠臣義士，立功之秋。近日邊報：北番大舉入寇，軍民驚擾。詔命潘仁美為行營招討儀防禦之。惟爾楊業，遼人所仰，是宜充行。朕命到日，作急赴闕，計議征進，不得稽延從事。故茲詔示。<br>　　楊業得旨，即日率兵就道，人汴京朝見大宗。太宗賜齎甚厚，乃封為行營都統先鋒之職。<br>　　業受命而出，回府中見令婆，正值令婆與太郡柴夫人在堂中閒遣，令公相見畢。令婆曰：「老將軍因何回朝？」業曰：「北番犯邊，主上有詔來取，任老將為先鋒之職，剋日征進。特來見夫人一面。」令婆曰：「誰為主帥？」令公曰：「潘仁美也。」令婆愀然不悅曰：「此人昔在河東，被公羞辱，常欲加害於公父子，幸主上神明，彼不能施其謀耳。今號令在其掌握。況長子等五人，已各凋零，只有公父子三人在，此去難保無相害之意，令公何不省焉？」業曰：「此事吾所素知，然主上之命，豈敢有違？」太郡曰：「媳明日親為具奏，求一朝臣保令公而行，彼則不敢生謀矣。」令婆曰：「我與太郡同往。」令公大悅，因具酒食相敘。<br>　　過了一宵，次日，楊令婆與太郡夫人赴朝。近臣先為奏知，太宗降階迎接。何以君玉若是尊敬令婆」因他手上拿一龍頭拐杖，上掛一小牌，御書八個字：「雖無鑾駕，如朕親行。」是太祖皇帝遺敕所賜，以此敬重之也。太宗接上殿前，命侍官賜二人繡椅坐定，問曰：「朕未有命，令婆與郡夫人趨朝，欲建何議？」太郡先起奏曰：「聞陛下命將防禦番兵。主帥潘仁美，素與楊先鋒不睦，此行恐非其利。須念其父子忠勤於國，陛下當善遇之。」太宗曰：「此王事耳，他人則不可行。太郡有何良策？」太郡曰：「陛下若必欲其行，須於廷臣中，舉有名望者保之同往，則無慮矣。」太宗曰：「此議甚高。」遂下詔，令文武舉擇誰可保楊業出征者。詔命才下，八王進曰：「臣舉一人，可保同往。」帝問是誰。八王曰：「行營都總管呼延贊，此人忠義一心，可為保官。」帝大悅曰：「卿此舉甚稱其職。」即日下命，著呼延贊保楊業一同出師。令婆與太郡辭帝而出。<br>　　是日朝罷，楊業聞贊為保官，不勝之喜，復往雄州，調發所部軍馬征進。<br><br><br>　　<br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      楊家將 </a>>> </font></td>
     <td width="60%" align=right><a href=15.htm>上一篇</a> &nbsp;&nbsp;&nbsp;&nbsp; <a href=17.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>