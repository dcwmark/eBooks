<html>
<head>
<title>開放文學--楊家將--第二十九回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      楊家將 </a>>> </font></td>
     <td width="60%" align=right><a href=27.htm>上一篇</a> &nbsp;&nbsp;&nbsp;&nbsp; <a href=29.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第二十九回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>宋君臣魏州看景　王全節銅台交兵</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說六使被斬消息傳入佳山寨，岳勝、孟良等聞知，號啕而哭，聲振原野孟良曰：「既本官不幸，我眾人難以再守，不如散去，各安生理。」岳勝曰：「汝言正合我意。劉超、張蓋，於山下創立本官廟字，傍塑十八員指揮使，遞年祭把。」分遣已定，將寨中所積，人各均分，拆毀三關寨。是日，眾人四散而去。陳林、柴敢率所部，依前往勝山寨居住。岳勝邀孟良等，反上太行山，稱草頭天子，部將仍封為丞相等職，打官劫舍。不在話下。是時焦贊在鄧州，聽知六使遭戮，亦越獄逃走。<br>　　話分兩頭。卻說王欽見六使已死，不勝之喜。自思曰：「朝廷無了此人，我志得遂矣。」乃修下密書一封，遣心腹人漏夜送往北番，來見蕭后。蕭后拆書視之，其書曰：<br>　　臣自辭陛下赴南朝，又是數年。每懷報答君後之恩，無由得遂。今臣頗知南朝強弱，所可慮者，惟楊六使而已，今臣略施小計，梟其首級以獻，臣目所睹。可乘南朝無備，整點六師，大興征伐，邊防必望風瓦解。若待京城震駭，臣內中自生支節，復有書來奏知。望陛下與二三文武商議，勿失此機會焉。<br>　　蕭后得書大悅，因以示文武。蕭天佐奏曰：「王欽來書，道得詳細，乞陛下早定代宋之計，以圖中原也。」後然其奏。忽一人進曰：「陛下此舉雖善，只是難以取勝。」眾視之，乃大將軍師蓋也。後問曰：「孤欲舉兵伐宋，卿何以見得難勝？」師蓋曰：「楊家雖亡，中原一統之盛，邊帥掬重兵者不下數十萬，若逕提兵深入，未能即勝。當用計策賺之，令宋兵首尾不能救應，中原唾手可取也。」后曰：「願聞卿之妙計。」師蓋曰：「魏府銅台，乃晉帝陵寢之所，近來戍兵凋落，武備不修。陛下可遣人整飭園林，開鑿玉池，多植奇果名花。詐稱天落祥瑞，池水成醇，樹葉藏漿。以此特異之事，揚於中原。再使人令王欽就中哄惑，引誘其君，來此玩景。然後出勁兵，緊緊困之。陛下親率精兵，乘虛直搗京城。國中無主，那個敢來爭鋒？此時取宋天下，有何難哉？蕭后聞之大喜。先發密書，入沛京與王欽知道。再遣能乾之人，前去銅台修築陵寢。一面下令蕭天佐等整點軍馬以待。<br>　　不一月間，消息傳入沛京，近臣奏知：「魏府天降奇瑞，池水成醇酒，葉裡貯瓊漿。附近邊民，各移就共飲。」真宗聞奏，問於眾臣曰：「魏府沃野之地，有此奇事？卿等當究的實。」一時文武群臣皆上表稱賀。惟寇準等懷疑是事，乃奏曰：「魏府晉朝陵寢之所，既有此瑞，何獨一境應之，陛下不可深信。」帝未應。王欽迎風旨，前奏曰：「若此異事使天下皆然，又不足為瑞矣；今特魏府有之，正是太平符運，千載難逢。陛下當整六師親視之，一者巡撫邊民，二者使番人不敢南下。」真宗乃悅曰：「卿乃忠言也。」即下詔巡幸魏府。八王諫曰：「魏境地接遼界，近來帥臣調遣，城郭荒野。值今戎馬在郊之日，陛下車駕一動，北番乘虛而入，那時誰為保守京城乎？萬望以社稷為重，勿輕信虛誕之事也。」真宗曰：「朕命柴駙馬、寇菜公領禁軍守京，必保無事。」八王見諫不從，泱泱而出。明早，敕旨已降，以呼延贊為保駕大將軍，光州節度使王全節、鄭州節度使李明為前後扈從。贊等得命，準備起行。<br>　　越數日，真宗車駕發離汁京，八王以下文武，皆隨侍而行。但見：<br>　　紅塵起處兵軍盛，白日昏時羽纛多。<br>　　大軍一路無詞，不日間來到魏府境界。時冬十一月，朔風竟起，北方寒凍。車駕進入府中駐紮。次日，真宗與群臣登晉之陵寢看景，果見林中樹葉包藏有物，玉池中泉水紅潤。帝命取而嘗之，其味似酒，其淡若醴。軍校摘下樹葉，揭內視之，俱是時造粟漿，八王奏曰：「陛下以樣瑞之故而勞動車駕，使邊民供給，不堪其苦。今觀此亦何祥瑞之有那？此必番人之計，賺君臣來此。若不亟還，定落其圈套。」真宗亦疑，因下命退回軍馬。不想北番已知消息，蕭天佐、上金秀等率馬步番兵一十萬，將魏府城郭團團圍了。飛騎報至駕前，真宗大驚曰：「不依卿等所諫，致被圍困，將何以為什？」八王曰：「番人預定此策，長驅而來，其勢正銳。陛下可敕諸將，嚴守各門。一面遣人，墾夜往沛京取救兵，待援兵一至，內外夾攻，則可退敵矣。」真宗依奏，即命呼延贊等分門而守。時宋軍於敵樓上望見番兵烏聚雲集，聲勢甚盛，眾皆有懼色，呼延贊按劍而言曰：「凡兩國相敵，勝負在將，不在兵之多寡。我觀番兵雖眾，利在急戰。明日與其交鋒，當盡力而戰，必能以勝之。」眾軍得令。次日，贊請旨，與光州節度使王全節，分前後出戰。旗鼓開處，兩陣對圓。番將土金秀跑馬先出，指宋將渭曰：「汝等已中吾計，何不納降，以免一死？」呼延贊怒曰：「臊狗奴速退，尚可留殘生；若使邀阻御駕，直待兵指幽州，寸草不留。」金秀大怒，躍馬舞刀，直取宋將。呼延贊舉槍交鋒。兩將鏖戰四十余合。番將力怯，撥馬而走。呼延贊催動後軍掩殺。<br>　　番將見贊趕來，挽弓架箭，一矢恰中乘馬，呼延贊被掀翻在地。王全節正待救之，番兵圍裹將來，將贊活捉而去。全節不敢戀戰，跑馬殺入城中。蕭天佐從旁攻之，宋兵大敗，死者不計其數。全節入見真宗，奏知：「番兵眾盛，已捉去大將呼延贊，臣戰敗而回。」真宗聞之，憂憤不已。八王曰：「事既急矣！陛下可再遣人於沿邊帥臣取救。」帝允奏，手詔遣使臣而行。<br>　　卻說番將捉得呼延贊，用檻車囚下，待遣人解赴幽州。蕭天佐與土金秀、耶律慶分門攻擊，宋軍震駭。八王曰：「番人所懼，惟有楊家。陛下可效漢高祖白登故事，以軍中勇壯者，假裝六使及部下一十八員指揮使，城上扯起楊家救援旗號，陽使假者於城上走馬。番人見之，必引兵退去。我軍乘勢殺出，可脫此難矣。」帝允奏，下令軍中，並依三關將帥裝束。<br>　　次日平明，城上扯起楊家救駕旗號。番人見著旗號，報入軍中。土金秀驚曰：「楊六郎已死，如何又來救駕？」即率所部來看。一伏時，城上金鼓齊嗎，炮響震天。假裝岳勝、孟良、焦贊等，於城上走馬。番兵望見，那知虛實，齊叫：「快走！不然，無遺類矣。」蕭天佐聞之，拆營而去。王全節與李明開城追擊。番兵奔如潮湧，自相踐踏，死者無算。宋軍直追至數裡而回。王欽大怒曰：「北番人真乃乳子！恁的怕著楊家。」亟密遣人報與番帥得知。蕭天佐聞之，歎曰：「假的如是懼怯，若使真的，不戰而敗也。」復率眾圍繞而來，攻打越緊。<br>　　城中見番兵又至，報知真宗。真宗曰：「此機已被參破，再有何策可退？」八王曰：「朝廷音問不通，那個敢敵北兵！如今不有楊家，臣等亦難為計也。」真宗曰：「悔之無及！朕將率眾將親戰番兵，&#28291;圍而出。」八王曰：「北兵眾盛，陛下徒損威風，必不能出。只得緊守此城，以待救兵。」<br>　　番兵一連圍困二十餘日，城中危急。真宗親自登城，見北騎周回圍繞，水泄不通。八王曰：「陛下要脫此難，除得楊六使來，殄此丑虜，如滾湯潑雪。」帝曰：「那裡再得此人？」八王又奏曰：「可出赦書，遍行天下尋之，恐有六使也。」真宗不答，退入府中，自思：「八王所奏可疑。」因召侍臣人內間計。侍臣齊奏：「楊六使消息，八王恐知下落。乞陛下發赦書於汝州究之。」帝允奏，問：「誰齎赦一行？」王全節曰：「臣願前往。」帝付與赦文。<br>　　次日，令李明送出。開了城門，李明先殺出，正遇番將耶律慶，戰敗之。全節乘勢殺出重圍，投汝州而去。李明退入城中堅守。<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      楊家將 </a>>> </font></td>
     <td width="60%" align=right><a href=27.htm>上一篇</a> &nbsp;&nbsp;&nbsp;&nbsp; <a href=29.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>