<html>
<head>
<title>開放文學--楊家將--第四十五回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      楊家將 </a>>> </font></td>
     <td width="60%" align=right><a href=43.htm>上一篇</a> &nbsp;&nbsp;&nbsp;&nbsp; <a href=45.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第四十五回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>禁宮中八王祈鬥　無佞府郡馬壽終</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說六使自遣孟良行後，心下怏怏，坐臥不安。忽夜睡至三更，夢見孟良、焦贊滿身鮮血而來，二人拜曰：「重蒙本官恩德，未能酬答，今日特來相辭。」六使驚曰：「汝等何以出此言？」遂伸手扯住孟良。驀然醒覺，卻是夢中。六使憂疑不定。<br>　　捱至天明，忽府中人報：「日前焦贊趕孟良同往幽州去了。」六使聽罷，頓足驚曰：「焦贊休矣！」左右問其故。六使曰：「孟良臨行曾言，若遇番人緝捕，當手刃之。彼不知焦贊後去，必誤作番人殺之矣。」眾尚未信。適巡軍走入府中，見六使拜曰：「小人幽州巡更之卒，前夜偶遇一壯土，付我包袱，再三叮囑送至將軍府來。不敢失誤，今特獻上。」六使令解視之，乃木匣所貯令公骸骨。六使又問：「當時曾間其姓名否？」巡軍曰：「問之不言，倉卒而去。」六使令左右取過白金十兩，賞巡軍去訖。乃遣輕騎，星夜往幽州緝訪。<br>　　不數日回報：「孟良、焦贊二屍，俱暴露於幽州城助，今以沙土壅之而回。」六使仰天歎曰：「值戎馬擾亂之日，若非二人效力克敵，焉致太平？正好安享，輒自喪亡，傷哉！傷哉！」次日，入奏真宗曰：「臣部下孟良、焦贊，為事失誤，已死幽州，乞陛下追還官誥。」帝聞奏，甚加傷悼，乃允六使所奏。仍下命，以孟良、焦贊有救駕之功，敕有司為築封墓，諡贈二人俱為忠誠侯之職。六使謝恩，退回府中。自因二人喪後，悵悵不悅，杜門斂跡，亦無心赴任矣。<br>　　卻說八王於幽州回軍，路感氣疾，臥養府中。真宗不時令寇準等問安。八王謂准曰：「與先生輩相處數年，不意子此分別。」准曰：「殿下偶爾小恙，何足為慮？值今四海清寧，正須燮理朝綱，共睹太平之盛，如何出茲語乎？」八王曰：「大數難逃，寧奈彼何哉？」准等既退，入奏帝，請效祈禳北斗之事，以保八王。帝允奏，著令寇準、柴玉主行是事。准領命，去清華真人，建壇於禁宮，依法祈禱二日。真人報寇準曰：「壇上天燈長明不滅，八殿下可保無虞。」寇準暗喜。果然蘸壇完滿，八王病體復瘥。滿朝文武上箋稱賀。<br>　　適八王人朝謝恩，真宗親接上殿，面諭之曰：「得卿平復，社稷之幸矣。」八王奏曰：「賴陛下福蔭，當效犬馬之報。」真宗大悅，命設慶筵，禮待文武。是日，君臣盡歡而飲。日將晡，眾臣宴罷，擁送八王出朝，來到東閉下。前導軍校報人：「有一白額猛虎，從城東衝人，百姓驚駭，今直進東悶下。」八王聽罷，出車望之，果見人叢列開，其虎咆哮而進。即令取過雕弓，八工拈弦搭箭，一矢射中虎項。其虎帶箭跑走。眾軍急趕至金水河邊，不見蹤跡，回報八王。八王驚疑半晌。回至府中，舊疾復發，再弗能起矣。<br>　　卻說楊六使忽感重疾，報知令婆。令婆與延朗、宗保、太郡等都來問候。六使對令婆曰：「兒此疾實難自保。」令婆曰：「待令醫人調理，或可痊安。」六使曰：「昨日當晝而寐，偶游東闕下，適逢八殿下與群臣退朝。殿下發狠，彎弓放矢，正中兒之項下，便覺骨肢損痛，想是命數合盡。母親善保身體，勿因不肖過傷。」又喚過宗保謂曰：「汝伯延德，善明天文，曾對我言：『國家殺氣未除。』汝宜忠勤王事，不可失為楊門之子孫。」宗保拜受命。六使囑咐已畢，顧謂延朗曰：「四哥好好看承母親，令兄弟中惟兄福而有壽。謹記勿忘。」言罷而卒，壽四十八。靜軒有詩贊曰：<br>　　　　慷慨歸朝志願酬，將軍正爾得封侯。<br>　　　　於今墳上無情土，野草離離幾度秋。<br>　　令婆等哀號深切；汴城軍民聞者，無不下淚；文武眾官，亦各悲悼。真宗歎曰：「皇天不欲朕致太平，而使棟樑先折也。」道未罷，群臣奏知：八殿下聽得郡馬已卒，憤而加病，夜五更，終於正寢。」真宗倍加哀念，為之輟朝二日。<br>　　寇準、柴玉等會議，奏請八殿下與楊郡馬封溢。柴玉曰：「八殿下與楊郡馬，皆輔國良粥，今既棄世，當表其溢。明日須同眾臣奏之。」寇準等商議已定，次早約眾人人奏真宗。真宗曰：「此寡人之本心也，允卿所奏。」遂追封八王為魏王，諡曰懿；楊延昭為成國公。並命有司，俱用王禮葬祭。寇準等既退，有司承命而行。只見功臣將士相繼而死，不知清平世界可得長久？<br><br>　　<br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      楊家將 </a>>> </font></td>
     <td width="60%" align=right><a href=43.htm>上一篇</a> &nbsp;&nbsp;&nbsp;&nbsp; <a href=45.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>