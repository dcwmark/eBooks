<html>
<head>
<title>開放文學--歷史通俗演義 - 前漢--第九十三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 前漢 </a>>> </font></td>
     <td width="60%" align=right><a href=92.htm>上一篇</a> &nbsp;&nbsp;&nbsp;&nbsp; <a href=94.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第九十三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>懲諸舅推恩赦罪　嬖二美奪嫡宣淫</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說王鳳深恨王章，聽了杜欽計策上書辭職，暗中卻向太后處乞憐。太后終日流涕，不肯進食，累得成帝左右為難，只得優詔慰鳳，仍令視事。王太后尚未肯罷休，定欲加罪王章，成帝乃使尚書出頭，劾章黨附馮野王，並言張美人受御至尊，非所宜言。彈章朝入，緹騎暮出，立將章逮系下獄。廷尉仰承風旨，讞成大逆，章知不可免，在獄自盡。章妻及子女八人，連坐下獄，與章隔舍居住。有女年甫十二，夜起慟哭道：「前數夕間，獄吏檢點囚人，我聞他曆數至九，今夜只呼八人，定是我父性剛，先已去世了！」翌日問明獄吏，果系王章已死。當由廷尉奏報成帝，命將王章家屬，充戍嶺南合浦地方，家產籍沒充公。合浦出產明珠，章妻子彩珠為業，倒積蓄了許多錢財，後來遇赦回裡，卻還得安享餘年。畢竟章妻多智。馮野王在瑯琊任內，聞得王章薦己得罪，自恐受累，當即上書稱病。成帝准予告假。假滿三月，野王仍請續假，又蒙批准，遂帶同妻子歸家就醫。王鳳卻嗾令御史中丞，劾野王擅敢歸家，罪坐不敬，遂致免官。會御史大夫張忠病逝，鳳又引入從弟王音為御史大夫，於是王氏益盛。王鳳兄弟，惟崇先逝，此外譚商立根逢時五侯，門第赫奕，爭競奢華，四方賂遺，陸續不絕，門下食客甚多，互為延譽。獨光祿大夫劉向，上書極諫道：<br>　　　臣聞人君莫不欲安，然而常危﹔莫不欲存，然而常亡，失御臣之術也。夫大臣操權柄，持國政，鮮有不為害者。故書曰：臣之有作威作福，害於而家，凶於而國。孔子曰：祿去公室而政逮大夫，危凶之兆也。今王氏一姓，乘朱輪華轂者二十三人，青紫貂蟬，充盈幄內。大將軍秉事用權，五侯驕奢僭盛，依東宮之尊，王太后時居東宮。假甥舅之親，以為威重，尚書九卿，州牧郡守，皆出其門，稱譽者登進，忤恨者誅傷，排擯宗室，孤弱公族，未有如王氏者也。夫事勢不兩大，王氏與劉氏不並立，如下有泰山之安，則上有纍卵之危。陛下為人子孫，守持宗廟，而今國祚移於外親，縱不為身，奈宗廟何？婦人內夫家而外父母家，今若此，亦非皇太后之福也。明者造福於無形，銷患於未然，宜發明詔，吐德音，援近宗室，疏遠外戚，則劉氏得以長安，王氏亦能永保，所以褒睦內外之姓，子子孫孫無疆之計也。如不行此策，田氏齊。復見於今，六卿晉。必起於漢，為後嗣懮，昭昭甚明。惟陛下留意垂察！<br>　　這書呈入，成帝也知向忠誠，當下召向入見，對向長歎道：「君且勿言，容我深思便了！」向乃趨退，成帝終遲疑不決。蹉跎過了一年，王鳳忽然得病，勢甚危急，成帝親往問疾，執手垂涕道：「君若不諱，當使平阿侯嗣位。」鳳在&#29248;上叩首道：「臣弟譚雖系至親，但行為奢僭，不如御史大夫音，平生謹飭，臣敢誓死相保。」成帝點首應允，又安慰了數語，當即回宮。看官欲知王鳳保舉從弟，不薦親弟，實因譚平時驕倨，未肯重鳳，獨音百依百順，與鳳名為弟兄，好似父子一般，所以鳳舍譚舉音。未幾鳳即謝世，成帝依鳳遺言，命音起代鳳職，加封安陽侯。另使譚位列特進，注見前文。領城門兵。譚不得當國，未免與音有嫌。但音卻小心供職，與鳳不同。成帝得自由用人，擢少府王駿為京兆尹。駿即前諫大夫王吉子，夙擅吏才。及為京兆尹，地方稱治，與從前趙廣漢張敞王尊王章，並有能名。都人常號尊章駿為三王，且並為稱譽道：「前有趙張，後有三王。」<br>　　成帝因畿輔無驚，四方平靖，樂得賞花醉酒，安享太平。起初許後專寵，惟在中宮取樂，廷臣還歸咎許後身上，說她恃寵生妒，無逮下恩。其實是許後方在盛年，色藝俱優，故獨邀主眷。至成帝即位十餘年，許後年近三十，花容漸漸瘦損了，雲鬢漸漸稀落了，成帝素性好色，見她面目已非，自然生厭。色衰愛弛，不特許後為然。於是移情妃妾，別寵一個班婕妤。班婕妤系越騎校尉班況女，生得聰明伶俐，秀色可餐。成帝嘗游後庭，欲與同輦，班婕妤推讓道：「妾觀古時圖畫，聖帝賢王，皆有名臣在側，不聞婦女同游，傳至三代末主，方有嬖妾。今陛下欲與妾同輩，幾與三代末主相似，妾不敢奉命！」成帝聽說，卻也稱善，不使同輦。王太后聞婕妤言，也為心喜，極口稱贊道：「古有樊姬，今有班婕妤！」樊姬系楚莊王夫人，諫止莊王畋游，見劉向《列女傳》。班婕妤承寵有年，生男不育。適有侍女李平，年已及笄，丰姿綽約，也為成帝所愛，班婕妤遂使她薦寢，得蒙寵幸，亦封婕妤，賜姓曰衛。此外還有張美人，就是王鳳所進，成帝普施雨露，始終不獲誕一麟兒。秀而不實，徒喚奈何！也覺得對著名花，索然無味。巧有一個侍中張放，乃是故富平侯張安世玄孫，世襲侯爵，曾娶許後女弟為妻，貌似好女，媚態動人。成帝引與寢處，愛過嬪嬙，龍陽君寧能生子，越覺得白費精神。遂使他為中郎將，監長樂宮屯兵，得置幕府，儀比將軍。放知成帝性好佚游，乘勢慫&#24898;，導引微行。成帝就去一試，先囑期門郎在外候著，自己輕衣小帽，與放出宮，乘小車，跨快馬，帶同期門郎等，往來市巷，東眺西矚，自在逍遙。從前成帝一出一入，都由王鳳管束，不便輕動。此時鳳已早死，王音但求無過，管甚麼天子微行？莫謂阿鳳無益。成帝一次出外，非常暢適，當然不肯罷休。每遇暇日，必與放同行，近游都市，遠歷郊野，鬥雞走狗，隨意尋歡，所有甘泉長楊五柞諸宮，無不備歷。放不必避忌，成帝卻詭稱為富平侯家人。皇帝原是乏味，不如侯門奴卒。<br>　　是年復改易年號，號為鴻嘉元年。丞相張禹老病乞休，罷歸就第，許令朔望朝請，賞賜甚厚，用御史大夫薛宣為相，封高陽侯。宣字&#36113;君，東海郯人，累任守令，遷官左馮翊。光祿大夫谷永，稱宣經術文雅，能斷國事，成帝因即召為少府，擢任御史大夫。至是且代禹為相，待後再表。越年三月，博士行大射禮，有飛雉來集庭中，登堂呼鷇，嗣又飛繞未央宮承明殿，兼及將軍丞相御史等府。車騎將軍王音，才因物異上書，諫阻成帝微行。成帝遊興方濃，怎肯中止？仍然照常行動。一日經過一座花園，見園中聳出高台，台下有山，好與宮中白虎殿相似，禁不住詫異起來。當即指問從吏道：「這是何家花園？」從吏答稱曲陽侯王根。成帝忿然作色，立命回宮，召入車騎將軍王音，嚴詞詰責道：「我前至成都侯第，見他穿城引水，注入宅中，行船張蓋，四面帷蔽，已覺得奢侈逾制，不合臣禮。今曲陽侯又迭山築台，規仿白虎殿，越不近情理了。如此過去，成何體統！」說得音啞口無言，只好免冠謝罪。成帝拂袖入內，音即起身趨出，歸語王商王根。商根亦嚇得發怔，意欲自加黥劓，至太后處謝罪。但黥面劓鼻，又覺耐不住痛，且是大失面子，將來如何見人，正在躊躇未定的時候，又有人入報道：「司隸校尉及京兆尹，並由尚書傳詔詰問，責他阿縱五侯，不知舉發，現俱入宮謝罪去了。」商與根越加著急，嗣復有人齎入策書，付與王音。音展閱一周，內有最要數語道：「外家日強，宮廷日弱，不得不按律施行。將軍可召集列侯，令待府舍！」音也覺失色，詳問朝使，並知成帝更下詔尚書，令查文帝誅薄昭故事，尤覺得瞠目伸舌，形色倉皇。商與根且抖個不住，待至朝使去後，還是音較有主意，先遣使人入請太后，乞為轉圜。一面邀同王商王立王根，同去請罪，聽候發落。音席&#34241;待罪，商立根皆身負斧鑕，俯伏闕下。約有一兩個時辰，竟由內廷傳出詔旨，準照議親條例，赦罪勿誅。原來是銀樣鑞槍頭。四人方叩頭謝恩，歡躍而歸。<br>　　成帝既將王氏諸舅，懲戒一番，又復照常微行。偶至陽阿公主家，陽阿公主想是成帝姊妹，史傳未詳。與同宴飲。公主召集歌女數人，臨席侑酒。就中有一個女郎，歌聲嬌脆，舞態輕盈，惹動成帝一雙色眼，仔細端詳，真個是妖冶絕倫，見所未見。待至宴畢起身，便向公主乞此歌姬，一同入宮，公主自然應允。成帝大喜，挈回宮中。帝澤如春，妾情如水，芙蓉帳裡，款擺柔腰，翡翠衾中，騰挪玉體，妙在迴旋應節，縱送任情，直令成帝喜極欲狂，驚為奇遇，歡娛夜短，曙色映幃，好夢回春，披衣並起。露出美人本色，弱不勝嬌，溜來秋水微眸，目能傳語。成帝越看越愛，越愛越憐，當即親書綸旨，拜為婕妤。看官欲問她芳名，就是古今聞名的趙飛燕！畫龍點睛。相傳飛燕原姓馮氏，母系江都王孫女姑蘇郡主，曾嫁中尉趙曼，暗地與舍人馮大力子萬金私通，孿生二女。分娩時不便留養，棄諸郊外，三日不死，方始收歸。天生尤物，豈肯輕死！長名宜主，次名合德。及年至數齡，趙曼病逝，二女俱送歸馮家，又過了好幾年，萬金又死，馮氏中落，二女無家可依，流寓長安，投入陽阿公主家內，學習歌舞。宜主身材嬝娜，態度蹁躚，時人看她狀似燕子，因號飛燕。合德肌膚瑩澤，出水不濡，與乃姊肥瘠不同，但也是個絕世嬌娃，湊成兩美。飛燕既入宮專寵，合德尚在陽阿公主家中。當時後宮有一女官，叫做樊嫕，乃是飛燕的中表姊妹，成帝因她是飛燕親戚，另眼相看，樊嫕遂獻示慇懃，竟將合德美貌，上達御前。成帝忙命舍人呂延福，用著百寶鳳輿，往迎合德。合德卻裝腔做勢，謂必須奉有姊命，方敢入宮。延福還宮復命，成帝曲為體貼，料知合德隱情，恐遭姊妒，乃與樊嫕計議，先賜飛燕許多珍奇，特騰出一所別宮，鋪設得非常華麗，名為遠條館，居住飛燕，買動飛燕歡心，然後使樊嫕乘間進言，托稱皇嗣未生，正好將合德進御，為日後計。飛燕依了嫕言，便使宮人召入合德。合德巧為梳裹，打扮得齊齊整整，入朝至尊。成帝睜開龍目，注視紅妝，但見她鬢若層雲，眉若遠山，臉若朝霞，肌若晚雪，端的是胡天胡帝，差不多疑幻疑仙。待至合德襝衽下拜，自陳姓氏，只覺得一片鶯簧，已把那成帝神魂攝引了去，幾不辨為何言何語。就是左右侍御，也不禁目蕩心迷，失聲贊美。只有披香博士淖方成，立在成帝背後，輕輕唾地道：「這是禍水，將來定要滅火了！」獨具隻眼。成帝勉強按神，低聲呼起，合德方才起來。即由成帝指令宮人，擁入後宮，自己亦隨了進去。好容易等到天晚，即替合德卸裝，輕輕的攜入繡幃，著體便酥，勝過重裀氍■，含苞漸潤，快同灌頂醍醐。比諸乃姊歡會時，更別有一種風味，因賜號為溫柔鄉。描寫趙家姊妹歡情，各合身分，不同泛填。嘗歎語道：「我當終老是鄉，不願效武帝求白雲鄉了。」<br>　　合德入宮數日，也即拜為婕妤，兩姊妹輪流侍寢，連夕承歡，此外後宮粉黛，俱不值成帝一顧，只好自悲命薄，暗地傷心。獨有正位中宮的許皇后，從前與成帝何等親昵，此時孤幃冷落，心實不甘。有姊名謁，曾為平安侯王章妻室，王章系宣帝王皇后兄，王舜子。暇時入宮見後，後與談及心事，謁亦替她懮愁。暗中代延巫祝，設壇祈禳。婦人迷信，最足壞事。不幸為內侍所聞，報達趙家姊妹。趙婕妤飛燕，正想恃寵奪嫡，得了這個消息，立刻告發，竟把咒詛宮廷的罪名，坐在許後身上，並牽連及班婕妤。成帝已經含怒，再加王太后主張嚴辦，立將許謁拿究，問成死罪，即日加誅，並收回許後印綬，廢處昭台宮。一面傳訊班婕妤，班婕妤從容說道：「妾聞生死有命，富貴在天，修正尚未得福，為邪還有何望？若使鬼神有知，豈肯聽信讒說？萬一無知，咒詛何益，妾非但不敢為，也是不屑為呢！」樂得坦白。成帝聽說，頗為感動，遂命班婕妤退處後宮，不必再究。班婕妤雖得免罪，自思趙氏姊妹，從中讒構，將來難免被誣，不如想個自全方法，還可保身。當下思忖一番，憑著慧心妙腕，繕成一篇奏章，自請至長信宮供奉太后，遣宮人呈上成帝。成帝准如所請，班婕妤即移居長信宮，廝混度日。平居無事，吟詩作賦，消遣光陰，憫蕃華之不滋，借秋扇以自比，也未免留有餘哀哩。畢竟紅顏多薄命。<br>　　且說許後既廢，當然輪著趙飛燕，入主中宮。成帝即欲擇日冊立，偏王太后因她出身微賤，尚有異言。成帝未便擅行，只得尋出一個說客，先向太后前討情。可巧有個衛尉淳於長，乃是太后姊子，又生成一張利嘴，正好囑充此任。果然數次關白，得蒙太后允許，乃改鴻嘉五年為永始元年，先封飛燕義父趙臨為成陽侯，褒示恩寵，然後冊後。趙臨系陽阿公主家令，飛燕入公主家，曾因趙臨同姓，拜為義父，所以無功受賞，得蒙榮封。真好運氣。偏有諫大夫劉輔，上書抗議道：<br>　　　臣聞天之所與，必先賜以符瑞，天之所違，必先降以災變，此自然之占驗也。昔武王周公，承順天地，以饗魚鳥之瑞，然猶君臣祗懼，動色相戒。況於季世，不蒙繼嗣之福，屢受威怒之異者乎？雖夙夜自責，改過易行，妙選有德之世，考卜窈窕之女，以承宗廟，順神祗，子孫之祥，猶恐晚暮。今乃觸情縱欲，傾於卑賤之女，欲以母天下，惑莫大焉！俚語曰：腐木不可以為柱，人婢不可以為主。天人之所不平，必有禍而無福，市途皆共知之，朝廷乃莫敢一言，臣竊傷心！不敢不冒死上聞！<br>　　這篇奏議，明是大忤上意，成帝即令侍御史收捕劉輔，系入掖庭秘獄，朝夕待死。還虧大將軍辛慶忌，右將軍廉褒，光祿勛師丹，大中大夫谷永，聯名保救，方將輔徙系詔獄，減死一等，釋為鬼薪。自是無人敢諫，遂立婕妤趙飛燕為皇后，進趙合德為昭儀。一對姊妹花，同時並寵，花朝擁，月夜偎，風流天子，嘗盡溫柔滋味，快樂何如！<br>　　成帝特命在太液池中，造一大舟，自挈飛燕登舟游詠，囑令歌舞。又使侍郎馮無方吹笙，親執文犀簪輕擊玉杯，作為節奏。舟至中流，大風忽至，吹得飛燕裙帶飄揚，險些兒將身飛去。成帝急令馮無方救護飛燕，無方將笙放下，兩手握住飛燕雙履。飛燕本愛馮無方，由他緊握，索性凌風狂舞，且舞且歌。俄而風勢少定，舞亦漸停，後人謂飛燕能作掌上舞，便是出此。舞罷興闌，回棹攏岸，成帝與飛燕攜手入宮，厚賜馮無方金帛，並許他出入中宮，取悅飛燕。情願做元緒公。<br>　　飛燕本來淫蕩，免不得有曖昧情事，成帝好象盲聾一般，由她胡行。飛燕得隴望蜀，復見侍郎慶安世，年輕貌美，雅善彈琴，便借琴歌為名，請成帝許令出入，成帝也即照允。飛燕遂與慶安世眉挑目逗，伺著成帝經宿妹處，就留住慶安世，同效於飛。嗣且因連年不育，妄思借種，查有多子的侍郎宮奴，往往誘與寢狎，逐日迎新。又恐為成帝所聞，另辟密室一間，托言供神禱子，無論何人，不得擅入。其實是密藏少年，恣意肆淫，好好一朵嬌花，勾引狂蜂浪蝶，聽令摧殘，那裡還能夠生子呢！小子有詩歎道：<br>　　寡慾生男語不誣，縱淫安得望生珠？<br>　　綠巾奉戴君王首，畢竟延陵是下愚。延陵系成帝葬處，見下文。<br>　　飛燕這般淫蕩，合德究屬如何，且看下回續表。　　<br><br>　　觀五侯之奢侈，與兩趙婕妤之淫恣，可見得成帝之昏，不可救藥，然未始非王太后一人釀成。成帝尚知劉向之忠意欲抑損外家，及見王商王根之奢侈逾制，且欲按律加罪，非王太后之隱為袒護，則當商根等待罪之時，亦何至遽行赦免乎？彼飛燕姊妹之入宮，雖由成帝好色，親為選取﹔然微行之初，太后胡不預戒？不微行，則兩趙無從選入，禍水自消。至於兩趙承寵，陰謀奪嫡，訐許皇后詛咒之罪，就使查有實據，而不能不廢許後，則繼位中宮者，當莫如班婕妤。太后已知班婕妤之賢，乃猶為淳於長所惑，舍班立趙濁亂宮闈，何其懵懵若此！彼成帝尚知有母，其如母德之不明何也！<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 前漢 </a>>> </font></td>
     <td width="60%" align=right><a href=92.htm>上一篇</a> &nbsp;&nbsp;&nbsp;&nbsp; <a href=94.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>