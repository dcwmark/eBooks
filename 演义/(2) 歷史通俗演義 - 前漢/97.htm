<html>
<head>
<title>開放文學--歷史通俗演義 - 前漢--第九十七回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 前漢 </a>>> </font></td>
     <td width="60%" align=right><a href=96.htm>上一篇</a> &nbsp;&nbsp;&nbsp;&nbsp; <a href=98.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第九十七回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>莽朱博附勢反亡身　美董賢闔家同邀寵</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說朱博趙玄，登殿受策，聞得殿上發出怪聲，都是提心吊膽，匆匆謝歸。哀帝也覺有異，使左右驗視鐘鼓，並無他人搏擊，為何無故發聲？乃召回黃門侍郎揚雄，及待詔李尋，尋答說道：「這是《洪范傳》所謂鼓妖呢！」名稱新穎。哀帝問何為鼓妖？尋又說道：「人君不聰，為眾所惑，空名得進，便致有聲無形。臣謂宜罷退丞相，借應天變，若不罷退，期年以後，本人亦難免咎哩。」哀帝默然不答，揚雄亦進言道：「尋言並非無稽，願陛下垂察！即如朱博為人，強毅多謀，宜將不宜相，陛下應因材任使，毋致凶災！」哀帝始終不答，拂袖退朝。內有祖母主張，小孫何得擅改？<br>　　朱博晉封陽鄉侯，感念傅氏厚恩，請上傅丁兩後尊號，除去定陶二字。傅太后喜如所望，就令哀帝下詔，尊共皇太后傅氏為帝太太后，古今罕聞。居水信宮。共皇后丁氏為帝太后，居中安宮。並在京師設立共皇廟，所有定陶二字，並皆刪去。於是宮中有四太后，各置少府太僕，秩皆中二千石，傅太后既列至尊，&#28613;成驕僭，有時談及太皇太后，竟直呼為老嫗。虧得王政君素來和緩，不與計較，所以尚得相安。趙太后飛燕勢孤失援，卻去奉承傅太后，買動歡心，往往問候永信宮，不往長信宮。太皇太后雖然懊悵，但因傅氏權力方盛，也只有勉強容忍，聽她所為。飛燕不得善終，已兆於此。<br>　　博與玄又接連上奏，請復前高昌侯董宏封爵，謂宏首議帝太太后尊號，乃為王莽師丹所劾，莽丹不思顯揚大義，膽敢貶抑至尊，虧損孝道，不忠孰甚。宜將莽丹奪爵示懲，仍賜還宏封爵食邑。哀帝當即批答，黜師丹為庶人，令莽出都就國。獨諫大夫楊宣上書，略言先帝擇賢嗣統，原欲陛下承奉東宮。注見前。今太皇太后春秋七十，屢經懮傷，飭令親屬引退。借避丁傅，陛下試登高望遠，對著先帝陵廟，能勿懷慚否？說得哀帝也為聳動，因復封王商子邑為成都侯。<br>　　會哀帝屢患痿疾，久不視朝，待詔黃門夏賀良，挾得齊人甘忠可遺書，妄稱能知天文。上言漢歷中衰，當更受命，宜急改元易號，方可益年延壽。哀帝竟為所惑，遂於建平二年六月間，改元太初，自號陳聖劉太平皇帝。那知禎詳未集，凶禍先來，帝太后丁氏得病，不到旬日，便即逝世。哀帝力疾臨喪，忙碌數日，身體愈覺不適，索性奄臥&#29248;上，不能起身。幸由御醫多方調治，漸漸就痊，遂命左右調查夏賀良履歷。仔細鉤考，實是一個妖言惑眾的匪人。他平生並無技能，單靠甘忠可遺書，作為秘本。甘忠可也是妖民，曾制《天官歷》《包平太平經》二書，都是隨手掇拾，似通非通。忠可嘗自稱為天帝垂賜，特使真人赤精子傳授。當時曾經光祿大夫劉向，斥他罔上惑民，奏請逮系，卒至下獄瘐死。向當哀帝初年去世，夏賀良乘隙出頭，就將甘忠可邪說，奉為師傅，入都干進。可巧長安令郭昌，與他同學，遂替他轉托司隸解光，待詔李尋，代為舉薦。解光李尋便將賀良登諸薦牘，奉旨令賀良待詔黃門。此次切實調查，報知哀帝，哀帝已知他學說不經，那賀良還不管死活，復奏言丞相御史，未知天道，不足勝任，宜改用解光李尋輔政。自己尋死，尚嫌不足，還要添入兩人。哀帝越加動怒，詔罷改元易號二事，立命捕系。賀良問成死罪，並將解光李尋謫徙敦煌郡。解光阿附傅氏，應該至此，李尋未免遭累。<br>　　傅太后既減削王趙二外家，獨攬國權，自然快慰。只有從弟傅喜，始終不肯阿順，實屬可恨，應該將他奪去爵邑，方好出氣。當下囑令孔鄉侯傅晏，商諸丞相朱博，要他追劾傅喜，奪去侯封。博欣然領命，待晏去後，即邀御史大夫趙玄到來，請他聯名劾喜。趙玄遲疑道：「事成既往，似乎不宜再提。」博變色道：「我已應許孔鄉侯了。匹夫相約，尚不可忘，何況至尊。君怕死，博卻不怕死！」原是叫你去死。玄見他色厲詞剛，倒也膽怯，只好唯命是從。傅又想出一法，恐單劾傅喜，反啟哀帝疑心，索性將汜鄉侯何武，亦牽入案中。當下繕成奏疏，內稱何武傅喜，前居高位，無益治道，不當使有爵土，請即免為庶人等語。這奏疏呈將進去，總道與師丹王莽相同，立見批准，不料復詔未下，卻由尚書令奉著密旨，召入趙玄，徹底盤問。玄始尚含糊，及尚書說明上意，已知是傅晏唆使，教玄自己委責，老實說明。玄性尚忠厚，不能狡賴，遂將晏囑使朱博，傅強迫聯名，備述一遍。當由尚書復報哀帝，哀帝立即下詔，減玄死罪三等，削晏封邑四分之一，使謁者持節召博入掖庭獄。博才知大錯鑄成，無法求免，不如圖個自盡。當即對著謁者，取出鴆酒，一喝即盡，須臾畢命。鼓妖預兆，至是果驗了！冰山未倒，先已殺身。<br>　　謁者見博已自刎，回宮銷差。哀帝特進光祿勛平當為御史大夫，未幾即升任丞相。當字子思，籍隸平陵，以明經進階，官至騎都尉。哀帝因他經明禹貢，使領河堤。當嘗奏稱按經治水，只宜疏濬，不宜壅塞，須博求濬川疏河的名士，共同監役，方可奏功，哀帝卻也依議。當有待詔賈讓，具陳上中下三策。上策是順河故道，中策是鑿河支流，下策是隨河築防，時人歎為名言。賈讓三策，隨筆插入，是不沒名論。平當專主中策，擇要疏濬，河患少紓。至拜為丞相，正當建平二年的冬季，漢制冬月不封侯，故只賜爵關內侯。越年當即患病，哀帝召當入朝，意欲加封，當稱病不起。家人請當強起受印，為子孫計，當喟然道：「我得居大位，常患素餐。若起受侯印，還臥而死，死有餘罪。汝等勸我為子孫計，那知我不受侯封，正是為子孫計哩！」言之有理。說罷，遂命長子晏繕奏，乞請骸骨。哀帝尚優詔慰留，敕賜牛酒，諭令調養。當終不得愈，春暮告終，乃擢御史大夫王嘉為丞相。<br>　　嘉字公仲，與平當同鄉，也以明經射策，得列甲科，入為郎官。累次超擢，竟登相位，封新甫侯。才閱數月，又出了一場重案，幾與中山情跡相同，也有些含冤莫白，枉死多人。王嘉為相未久，不便強諫，只得袖手旁觀，付諸一歎罷了！先是東平王宇，宣帝子。受封歷三十三年，幸得考終，子雲嗣為東平王。建平三年，無鹽縣中出二怪事。一是危山上面，土忽自起，復壓草上，平坦如馳道狀。一是瓠山中間，有大石轉側起立。高九尺六寸，比原址移開一丈，闊約四尺。遠近傳為異聞，嘩動一時。無鹽屬東平管轄，東平王劉雲，得知此事，總疑是有神憑依，即備了祭具，挈了王後謁等，同至瓠山，向石祀禱。自去尋禍。祭畢回宮，復在宮中築一土山，也仿瓠山形狀，上立石像，束以黃草，視作神主，隨時祈禱。想是祈死。這消息傳入都中，竟有兩個揣摩求合的妄人，想乘此升官發財，步那張由史立的後塵。一個叫做息夫躬，系河陽人。一個叫做孫寵，系長安人。躬與孔鄉侯傅晏，籍貫相同，素來認識，又曾讀過《春秋》大義，粗通文墨，遂入都夤緣，得為待詔。寵做過汝南太守，坐事免官，流寓都門，也曾上書言事，與息夫躬同為待詔朋友。待詔二字，並非實官，不過叫他留住都中，聽候錄用。兩人都眼巴巴的望得一官，好多日不見銓選，懷金將盡，抑鬱無聊。自從得著東平王祭石消息，躬便以為機會到來，密對寵笑語道：「我等好從此封侯了！」異想天開。寵亦嗤然道：「汝敢是癡心病狂麼？」躬作色道：「我何曾病狂？老實相告，卻有一個絕好機會。」寵尚未肯信，經躬邀至僻處，耳語了好多時，寵始心下佩服，情願與躬同謀。躬遂悄悄的撰成奏疏，托中郎右師譚，轉交中常侍宋弘，代為呈入。大略說是：<br>　　　無鹽有大石自立，聞邪臣附會往事，以為泰山石立，孝宣皇帝遂得寵興。事見前文。東平王雲，因此生心，與其後日夜祠祭，咒詛九重，欲求非望。而後舅伍弘，咒以醫術幸進，出入禁門。臣恐霍顯之謀，將行於杯杓﹔荊軻之變，必起於帷幄，禍且不堪設想矣！事關危急，不敢不昧死上聞。<br>　　看官試想，這荊軻霍顯兩語，何等利害！就使是個聰明令主，也要被他聳動，何況哀帝庸弱，又是連年多病，能不驚心？當下飭令有司，馳往嚴辦，結果是勢驅刑迫，屈打成招，只說東平後謁，陰使巫傅恭婢合歡等，祠祭詛祝，替雲求為天子。雲又與術士高尚，占驗天象。料知上疾難痊，雲當得天下。所以大石起立，與孝宣皇帝時相同。這種案詞復奏上來，東平王夫婦，還有何幸？哀帝詔廢云為庶人，徙居房陵。雲後謁與後舅伍弘，一並處死。廷尉梁相，急忙諫阻，謂案情未見確實，應委公卿復訊。尚書令鞠譚，僕射宗伯鳳，都與梁相同意，奏請照准。那知哀帝非但不從，反說三人意存觀望，不知嫉惡討賊，罪與相等，應該削職為民。三人坐免，還有何人再敢力爭？東平王雲，憤急自盡。謁與伍弘，徒落得身首兩分，冤沉地下。那息夫躬得為光祿大夫，孫寵得為南陽太守。就是宋弘右師譚，亦得升官。殺人市寵，可恨可歎！居心叵測，一至於此。<br>　　哀帝還想借著此案，封一倖臣。看官欲問他姓名，乃是雲陽人董賢。父名恭，曾任官御史。賢得為太子舍人，年紀還不過十五六歲。宮中侍臣，都說他年少無知，不令任事，所以哀帝但識姓名，未嘗相見。至哀帝即位，賢隨入為郎，又廝混了一兩年。會值賢傳報漏刻，立在殿下，哀帝從殿中看見，還道是個美貌宮人，扮做男兒模樣。當即召入殿中，問明姓氏，不禁省悟道：「你就是舍人董賢麼？」口中如此問說，心中卻想入非非。私訝男子中有此姿色，真是絕無僅有，就是六宮粉黛，也應相形見穢，歎為勿如。於是面授黃門郎，囑令入侍左右。賢雖是男兒，卻生成一種女性，柔聲下氣，搔首弄姿，引得哀帝慾火中燒，居然引同寢處，相狎相親。賢父恭已出為雲中侯，由哀帝向賢問知，即召為霸陵令，擢光祿大夫。賢一月三遷，竟升任駙馬都尉侍中，出常驂乘，入常共榻。一日與哀帝晝寢，哀帝已經醒寤，意欲起來，見賢還是睡著，不忍驚動。無如衣袖被賢體壓住，無從取出，自思衣價有限，好夢難尋，竟從&#29248;頭拔出佩刀，將袖割斷，悄然起去。後人稱嬖寵男色，叫做斷袖癖，就是引用哀帝故事。想見當時恩愛遠過後妃。及賢睡覺，見身下壓著斷袖，越感哀帝厚恩。嗣是賣弄慇懃，不離帝側，就是例當休沐，也不肯回家，托詞哀帝多病，須在旁煎藥承差，小心伺候。南風烈烈，難道是無妨龍體？哀帝聞他已有妻室，囑使回去歡聚，說到三番四次，賢終不願應命。哀帝過意不去，特開創例，叫賢妻名隸宮籍，許令入宿直&#24208;。又查得賢有一妹，尚未許字，因令賢送妹入宮，夤夜召見。凝眸注視，面貌與乃兄相似，桃腮帶赤，杏眼留青，益覺得嬌態動人，便即留她侍寢，一夜春風，綰住柔情，越宿即拜為昭儀，位次皇后。皇后宮殿，向稱椒房，賢妹所居，特賜號椒風，示與皇后名號相聯。就是賢妻得蒙特許，出入宮禁，當然與哀帝相見。青年婦女，總有幾分姿色，又況哀帝平日，賞賜董賢，無非是金銀珠寶，賢自然歸遺細君。一經裝飾，格外鮮妍。哀帝也不禁心動，令與賢同侍左右。賢不惜己身，何惜妻室，但教博得皇帝寵幸，管甚麼妻房名節，因此與妻妹二人，輪流值宿。俗語叫做和窠爵。<br>　　哀帝隨時賞給，不可勝算，復擢賢父為少府，賜爵關內侯。甚至賢妻父亦為將作大臣，賢妻弟且為執金吾。並替賢築造大第，就在北闕下擇地經營，重殿洞門，周垣復道，制度與宮室相同。又豫賜東園秘器，朱襦玉柙，命就自己萬年陵旁，另塋一&#20898;，使賢得生死陪伴，視若後妃。二十歲左右就替他起&#20898;，顯是預兆不祥。惟賢尚未得封侯，一時無功可言，不便驟賜侯爵。遷延了一兩年，正值東平巨案，冤死多人，告發諸徒，平地受封。侍中傅嘉，仰承風旨，請哀帝將董賢姓名，加入告發案內，便好封他為侯。哀帝正合私衷，遂把宋弘除出，只說賢亦嘗告逆，應與息夫躬孫寵同膺懋賞，並封關內侯。一面恐傅太后出來詰責，特將傅太后最幼從弟傅商，授封汝昌侯。不意尚書僕射鄭崇，卻入朝進諫道：「從前成帝並封五侯，黃霧漫天，日中有黑氣。今傅商無功封侯，壞亂祖制，逆天違人，臣願拚身命，擔當國咎！」說著，竟將詔書案提起，詔書案系承受詔書，形如短幾，足長三寸。不使哀帝下詔，揚長而去。忠直有餘，智略不足。<br>　　崇系平陵人，由前大司馬傅喜薦入，抗直敢言。每次進見，必著革履，橐橐有聲，哀帝不待見面，一聞履聲作響，便笑語左右道：「鄭尚書履聲復至，想是又來陳言了！」道言甫畢，果見崇到座前，振振有詞，哀帝卻也十依七八。就是此次諫阻封侯，哀帝也想作罷，偏被傅太后聞悉，怒向哀帝道：「天下有身為天子，反受一小臣專制麼！」哀帝經此一激，決意封商為侯。傅太后母，曾改嫁為魏郡鄭翁妻，見九十五回。生子名惲，惲又生子名業，至是亦封為信陽侯，追尊業父惲為信陽節侯。鄭崇雖不能諫止封商，但素性戇直，不肯就此箝口，因見董賢寵榮過盛，復入內諫諍，哀帝最愛董賢，怎肯聽信？當然要將他駁斥。尚書令趙昌，專務諂媚，與崇積不相容，遂乘間譖崇，誣崇交通宗族，恐有奸謀。哀帝乃召崇責問道：「君門如市人，奈何欲禁遏主上？」崇慨然道：「臣門如市，臣心如水，願聽查究！」哀帝恨崇答言不遜，命崇系獄逮治。獄吏又壹意迎合，嚴刑拷迫，打得崇皮開肉爛，崇卻抵死不肯誣供。司隸孫寶，知崇為趙昌所誣，上書保救，略言崇嫽掠將死，終無一辭，道路都替崇呼冤。臣恐崇與趙昌，素有嫌疑，因遭誣陷，願將昌一並查辦，借釋眾疑。哀帝竟批斥道：「司隸寶附下罔上，為國蠹賊，應免為庶人！」寶被謫歸田，崇竟病死獄中。<br>　　哀帝復欲加封董賢，先上傅太后尊號，稱為皇太太后，買動祖母歡心。再令孔鄉侯傅晏，齎著封賢詔書，往示丞相御史。丞相王嘉，為了東平冤獄，尚覺不平，此時見詔書上面，又提及董賢告逆有功，不由的觸起前恨，因與御史大夫賈延，並上封事，極力阻止，哀帝不得已延宕數月。後來待無可待，毅然下詔道：<br>　　　昔楚有子玉得臣，晉公為之側席而坐。近如汲黯，折淮南之謀，功在國家。今東平王雲等，至有弒逆之謀，公卿股肱，莫能悉心聰察，銷亂未萌。幸賴宗廟神靈，由侍中董賢等發覺以聞，咸伏厥辜。《書》不云乎？「用德彰厥善」，其封賢為高安侯，孫寵為方陽侯，息夫躬為宜陵侯。<br>　　息夫躬性本狡險，驟得寵榮，便屢次進見哀帝，歷詆公卿大臣。朝臣都畏他勢燄，相率側目。諫大夫鮑宣，慷慨進諫，臚陳百姓七亡七死，不應私養外親，及倖臣董賢，就是孫寵息夫躬等，並屬奸邪，亟宜罷黜。召用故人司馬傅喜，故大司空何武師丹，故丞相孔光，故左將軍彭宣，共輔國政，方可與建教化，圖安危，語意很是剴切。哀帝因宣為名儒，總算格外優容，但把原書置諸高閣，不去理睬罷了。小子有詩歎道：<br>　　熏蕕臭味本差池，黜正崇邪兩不宜。<br>　　主惑如斯民怨起，漢家火德已全衰。<br>　　欲知鮑宣生平履歷，俟至下回再詳。　　<br><br>　　朱博計救陳咸，頗有俠氣。乃其後晚節不終，甘附丁傅，曲媚孔鄉，劾傅喜，彈何武，意欲緣此固寵。不意反動哀帝之疑，坐陷誣罔之罪，仰藥而死。富貴之誤人大矣哉！東平冤獄，不減中山，息夫躬孫寵，猶之張由史立耳。哀帝不察，謬加封賞，且舉董賢而羼入之，昏愚至此，可慨敦甚？然觀漢書佞幸傳，高祖時有籍孺，惠帝時有閎孺，文帝時有鄧通，武帝時有韓嫣，成帝時有張放，豢畜弄兒，幾已成為家法。董賢則以色見幸，且舉妻妹而並進之，無惑乎其得君益甚，受寵益隆也！特原其禍始，實自祖若宗貽之。其父殺人，其子必且行劫，吾於哀帝亦雲。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 前漢 </a>>> </font></td>
     <td width="60%" align=right><a href=96.htm>上一篇</a> &nbsp;&nbsp;&nbsp;&nbsp; <a href=98.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>