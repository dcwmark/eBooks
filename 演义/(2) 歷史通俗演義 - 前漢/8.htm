<html>
<head>
<title>開放文學--歷史通俗演義 - 前漢--第八回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 前漢 </a>>> </font></td>
     <td width="60%" align=right><a href=7.htm>上一篇</a> &nbsp;&nbsp;&nbsp;&nbsp; <a href=9.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第八回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>葬始皇驪山成巨&#20898;　戮宗室豻獄構奇冤</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說扶蘇本監督蒙恬，出居上郡，自胡亥派遣心腹，齎著偽詔御劍，前往賜死，扶蘇得書受劍，泣入內舍，即欲自刎。蒙恬慌忙搶入，諫止扶蘇道：「主上在外，未立太子，令臣將三十萬眾守邊，公子為監，這是天下重任，非得主上親信，怎肯相授！今但憑一使到此，便欲自殺，安知他不有詐謀，且待派人馳赴行在，再行請命，如果屬實，死也未遲。」扶蘇卻也懷疑，偏經使人連番催促，速令自盡，逼得扶蘇胸無主宰，只好痛哭一場，顧語蒙恬道：「父要子死，不得不死，我死便罷，何必多請。」說著，即取御劍自揮，青鋒入項，頸血狂噴，便即倒斃。也是個晉太子申生。蒙恬替他棺殮，草草&#34241;葬。使人又促蒙恬自裁，蒙恬卻不肯遽死，但丟出兵符，給與裨將王離接受，自入陽周獄中，再待後命。使人也無可如何，因即匆匆返報。<br>　　胡亥趙高李斯，既得如願，方傳出始皇死耗，即日發喪，就立胡亥為二世皇帝。胡亥即位受朝，文武百官，總道是始皇遺命，自然沒有異議，相率朝賀。禮成以後，丞相以下，俱仍舊職，惟進趙高為郎中令，格外寵任。趙高欲盡殺蒙氏兄弟，報復前仇。即蒙毅審訊趙高一事，見第六回中。既將蒙恬拘系陽周，復因蒙毅出外祠神，傳詔出去，把他拿辦。蒙毅方回至代地，正與朝使相遇，接讀詔旨，俯首就縛，暫錮代地獄中。<br>　　是年九月，便將始皇棺木，奉葬驪山。驪山在驪邑南境，與咸陽相近，山勢雄峻，下有溫泉。始皇在日，早已就山築墓，穿壙辟基，直達三泉，四週約五六里。泉本北流，衝礙墓道，因特用土障住，移使東西分流。且因山上有土無石，須從別山挑運，需役甚多，所以調發人夫，不下數十萬，就中多系犯著徒刑，叫他服勞抵罪，小子於第五回中，曾敘及驪山石槨一語，便是指此。待石槨築成輪廓，已似一座城牆，工程費了無數。還要內作宮觀，備極巧妙，上象天文，用絕大的珍珠，當作日月星辰，下象地輿，取極貴的水銀，當作江河大海。宮中備列百官位次，刻石為象，站立兩旁。餘如珍奇物玩，統皆羅致，燦然雜陳。又令匠人製造機弩，分置四圍，倘若有人發掘，誤觸機關，弩矢便即射出，可以拒人。再從東海中覓取人魚，取油作燭，常槨壙中。人魚產自東海，四足能啼，狀如人形，長約尺許，肉不堪食，惟熬油可以作燭，耐久不滅。似此窮奢極欲，真是古今罕聞，自興土建築後，差不多有十餘年，工方告竣。棺已待窆，當由二世皇帝胡亥，帶著宮眷，及內外文武官吏，一體送葬，輿馬儀仗，繁麗絕倫，筆下尚描寫不盡。既至葬所，便即下棺，胡亥卻自出一令道：「先帝後宮，未曾產子，應該殉葬，不必出境！」這例出自何處？這令一下，宮眷等多半無子，當然號啕大哭，響徹山谷。那胡亥毫不加憐，但命有子的妃嬪，走出壙外﹔餘皆留住壙內，不准私逃。有幾個已經撞死，有幾個亦已嚇倒，尚有一大半絕色嬌娃，正在沒法擺佈，偏被工匠閉了壙門，用土封固。這班美人兒不是悶死，便是餓死，仙姿玉骨，盡作髑髏，看官道是慘不慘呢！紅粉骷髏，原是一體，不足深怪！工匠等重重封閉，已至外面第一重壙門，有人向胡亥說道：「壙中寶藏甚多，雖有機弩伏著，工匠等應皆知悉，保不住有偷掘等事，不如就此除滅，免留後患。」胡亥召過趙高，向他問計。經趙高附耳數語，即由胡亥派令親卒，遽將外門掩住，再用土石填塞，一些兒不留餘隙，工匠等無路可出，當然畢命。胡亥也這般刻毒，好算是始皇肖子。封壙既畢，又從墓旁栽植草木，環繞得周周密密，鬱鬱蒼蒼，墓高已五十餘丈，再經草木長大起來，參天蔽日，真是一座絕好的山林。誰知不到數年，便被項羽發掘，搜刮一空，後來牧童到此牧羊，為了羊墜壙中，取火尋覓，羊既覓著，擲去餘炬，索性將始皇遺&#20898;，燒得乾乾淨淨，連枯骨都作灰塵！後人才知始皇父子，用盡心機，俱屬無益，倒不如小民百姓，死後葬身，五尺桐棺，一抔黃土，或尚可傳諸久遠呢！慨乎言之。<br>　　且說秦二世胡亥，葬父已畢，還朝聽政，即欲釋放蒙恬。獨趙高陰恨蒙氏，定欲害死蒙氏兄弟，不但欲誅蒙恬，並且欲誅蒙毅。當下向二世進讒道：「臣聞先帝未崩時，曾欲擇賢嗣立，以陛下為太子﹔只因蒙恬擅權，屢次諫阻，蒙毅且日短陛下，所以先帝遺命，仍立扶蘇。今扶蘇已死，陛下登基，蒙氏必將為扶蘇復仇，恐陛下終未能安枕哩。」二世聞言，自然不肯輕赦蒙氏兄弟，再經趙高日夜慫&#24898;，也巴不得斬草除根，遂即擬定詔書，欲把蒙氏兄弟，就獄論死。忽有一少年進諫道：「從前趙王遷殺死李牧，誤用顏聚，燕王喜輕信荊軻，驟背秦約，齊王建屠戮先世遺臣，偏聽後勝，終落得身死國亡，夷滅宗祀。今蒙氏兄弟，為我秦大臣謀士，有功國家，陛下反欲將他駢誅，臣竊以為不可！臣聞輕慮不可以治國，獨智不可以存君，今誅戮忠臣，寵任宵小，必至群臣懈體，鬥士灰心，還請陛下審慎為是！」二世瞧著，乃是兄子子嬰。他竟不願對答，叱令退去，便使御史曲宮，齎詔往代，譴責蒙毅道：「先帝嘗欲立朕為太子，卿乃屢次阻難，究是何意？今丞相以卿為不忠，將罪及卿宗，朕頗不忍，但賜卿死，卿當曲體朕心，速即奉詔！」誤殺大臣，還要示惠。蒙毅跪答道：「臣少事先帝，迭沐厚恩，許參末議，先帝未嘗欲立太子，臣亦未敢無故進讒。且太子從先帝週遊天下，臣又不在主側，何嫌何疑，乃加臣罪？臣非敢愛死，但恐近臣盅惑嗣君，反累先帝英明，故臣不能無辭！從前秦穆殺三良，楚平殺伍奢，吳王夫差殺伍子胥，昭襄王殺武安君白起，四君所為，皆貽譏後世，所以聖帝明王，不殺無罪，不罰無辜，唯大夫垂察！」曲宮已受趙高密囑，怎肯容情？待至蒙毅說罷，竟潛拔佩劍，順手一揮，砉的一聲，毅已首落，曲宮也不復多顧，抽身便走，還都復旨。<br>　　二世又遣使至陽周，賜蒙恬書道：「卿負過甚多，卿弟毅又有大罪，因賜卿死。」蒙恬憤然道：「自我祖父以及子孫，為秦立功，已越三世，今臣將兵三十餘萬，身雖囚系，勢足背畔，今自知必死，不敢生逆，無非是不忘先主，不辱先人。古時周成王衝年嗣阼，周公旦負扆臨朝，終定天下。及成王有病，周公旦且禱河求代，藏書金縢。後來群叔流言，成王誤信，幾欲加罪公旦，幸發閱金縢藏書，流涕悔過，迎還公旦，周室復安。今恬世守忠貞，反遭重譴，想必由孽臣謀亂，蔽惑主聰。桀殺關龍逢，紂殺王子比乾，信讒拒諫，終致滅亡。恬死且進言，非欲免咎，實欲慕死諫遺風，為陛下補闕，敢請大夫復命。」朝使答說道：「我只知受詔行法，不敢以將軍所言，再行上聞。」蒙恬望空長歎道：「我何罪於天，無過而死？」繼復太息道：「恬知道了！前起臨洮至遼東城，穿鑿萬餘里，難保不掘斷地脈，這乃是恬的罪過，死也應該了！」勞役人民，不思諫主，這是蒙恬大罪，與地脈何關。乃仰藥自殺。朝使當即返報，海內都為呼冤，獨趙高得泄前恨，很是欣慰。<br>　　好容易已越一年，秦二世下詔改元，尊始皇廟為祖廟，奉祀獨隆。二世復自稱朕，並與趙高計議道：「朕尚在少年，甫承大統，百姓未必畏服，每思先帝巡行郡縣，表示威德，制服海內，今朕若不出巡行，適致示弱，怎能撫有天下呢？」趙高滿口將順，極力逢迎，越引起二世遊興，立即準備鑾駕，指日啟程。趙高當然隨行，丞相李斯，一同扈駕。此外文武官吏，除留守咸陽外，並皆出發。一切儀制，統仿始皇時辦理。路中約歷月餘，才到碣石。碣石在東海岸邊，曾由始皇到過一兩次，立石紀功。見第四回。二世復命在舊立石旁，更豎一石，也使詞臣等姁藻揚華，把先帝嗣皇的創業守成，一古腦兒說將上去，無非是父作子述，先後同揆等語，文已繕就，照刻石上。再從碣石沿過海濱，南抵會稽，凡始皇所立碑文，統由二世復視，尚嫌所刻各辭，未稱始皇盛德，因各續立石碑，再將先帝恩威，表揚一番，並將擇賢嗣立的大意，並敘在內，李斯等監工告成，復奏明白，乃轉往遼東，遊歷一番，然後還都。<br>　　於是再申法令，嚴定刑禁，所有始皇遺下的制度，非但不改，反而加苛。中外吏民，雖然不敢反抗，免不得隱有怨聲。而且二世的位置，是從長兄處篡奪得來，天下事若要不知，除非莫為，當時被他隱瞞過去，後來總不免漸漸漏泄，諸公子稍有所聞，暗地裡互相猜疑，或有交頭接耳等情。偏有人報知二世，二世未免加懮，因與趙高密謀道：「朕即位後，大臣不服，官吏尚強，諸公子尚思與我爭位，如何是好！」這數語正中趙高心懷，高卻故意躊躇，欲言不言。賊頭賊腦。二世又驚問數次，趙高乃復說道：「臣早欲有言，實因未敢直陳，緘默至今。」說到今字，便回顧兩旁。二世喻意，即屏去左右，側耳靜聽。趙高道：「現在朝上的大臣，多半是累世勛貴，積有功勞。今高素微賤，乃蒙陛下超拔，擢居上位，管理內政，各大臣雖似貌從，心中卻怏怏不樂，陰謀變亂。若不及早防維，設法捕戮，臣原該受死，連陛下也未必久安。陛下如欲除此患，亟須大振威力，雷厲風行，所有宗室勛舊，一體除去，另用一班新進人員，貧使驟富，賤使驟貴，自然感恩圖報，誓為陛下盡忠，陛下方可高枕無懮了！」二世聽畢，欣然受教道：「卿言甚善，朕當照辦！」趙高道：「這也不能無端捕戮，須要有罪可指，才得加誅。」二世點首會意。<br>　　才閱數日，便已構成大獄，有詔孥究公子十二人，公主十人，一並下獄，並將舊臣近侍，也拘系若干，悉付訊鞫。問官為誰？就是郎中令趙高。趙高得二世委任，一權在手，還管甚麼金枝玉葉，故老遺臣？但令把犯人提出階前，硬要加他謀逆的罪名，喝令詳供。諸公子間或懷疑，並沒有確實逆謀，甚且平時言論，也不敢大加謗讟，平白地作了犯人，叫他從何供起？當然全體呼冤。偏趙高忍心害理，專仗那桁楊箠楚，打得諸公子死去活來。諸公子熬受不住，只好隨口承認，趙高說一句，諸公子認一句，趙高說兩句，諸公子認兩句，此外許多誣供，統由趙高一手捏造，連諸公子俱不得聞。至若冤枉坐罪的官吏，見諸公子尚且吃苦，不如拚著一死，認作同謀，省得皮肉受刑。趙高遂牽藤摘瓜，窮根到底，不論他皇親國戚，但教與己有嫌，一股腦兒扯入案中，讞成死罪。有幾個素無仇怨，不過怕他將來升官，亦趁此貶黜了事。樂得一網打盡。當下復奏二世，二世立即批准，一道旨下，竟將公子十二人，推出市曹，盡行處斬，陪死的官吏，不可勝計。還有公主十人，不便在大廷審問，索性驅至杜陵，由二世親往鞫治，趙高在旁執法。十公主統是生長深宮，嬌怯得很，禁錮了好幾日，已是黛眉損翠，粉臉成黃，再經胡亥趙高兩人，逞凶恫喝，不是氣死，已是嚇倒，連半句話兒都說不出來。趙高還說他不肯招承，也命刑訊，接連喝了幾個打字，鞭撻聲相隨而下，雪白的嫩皮膚，怎經得一番摧折？霎時間香消玉殞，血漬冤沈。趙高是個閹人，怪不得仇視好女，敢問胡亥是何心腸。<br>　　公子將閭等兄弟三人，秉性忠厚，素無異議，至此也被株連，囚系內宮，尚未議罪。二世既捶死十公主，還惜甚麼將閭兄弟，因遣使致辭道：「公子不臣，罪當死！速就法吏！」將閭叫屈道：「我平時入侍闕廷，未嘗失禮，隨班廊廟，未嘗失節，受命應對，未嘗失辭，如何叫做不臣，乃令我死？」使人答道：「奉詔行法，不敢他議。」將閭乃仰天大呼，叫了三聲蒼天，又流涕道：「我實無罪！」遂與兄弟二人拔劍自殺。<br>　　尚有一個公子高，未曾被收，自料將來必不能免，意欲逃走，轉思一身或能倖免，全家必且受累，妻子無辜，怎忍聽他駢戮？乃輾轉思維，想出了一條捨身保家的方法，因含淚繕成一書，看了又看，最後竟打定主意，決意呈入。二世得書，不知他有何事故，便展開一閱，但見上面寫著：<br>　　　臣高昧死謹奏：昔先帝無恙時，臣入則賜食，出則乘輿，御府之衣，臣得賜之，中廄之寶馬，臣得賜之﹔臣當從死而不能。為人子不孝，為人臣不忠，不孝不忠者，無名以立於世。臣請從死願葬驪山之足，惟陛下幸哀憐之！<br>　　二世閱畢，不禁喜出望外，自言自語道：「我正為了他一人，尚然留著，要想設法除盡，今他卻自來請死，省得令我費心，這真可謂知情識意，我就照辦便了。」繼又自忖道：「他莫非另有詭計，假意試我？我卻要預防一著，休為所算。」遂召趙高進來，把原書取示趙高。待趙高看罷，便問高道：「卿看此書，是否真情？朕卻防他別寓詐謀，因急生變呢。」趙高笑答道：「陛下亦太覺多心，人臣方懮死不暇，難道還能謀變麼？」二世乃將原書批准，說他孝思可嘉，應即賜錢十萬，作為喪葬的費用。這詔發出，公子高雖欲不死，亦不能不死了。當下與家人訣別，服藥自盡，才得奉旨發喪，安葬始皇墓側。總計始皇子女共有三四十人，都被二世殺完，並且籍沒家產，只有公子高拚了一死，尚算保全妻孥，不致同盡。小子有詩歎道：<br>　　祖宗作惡子孫償，故事何妨鑒始皇！<br>　　天使孽宗生孽報，因教骨肉自相戕。<br>　　欲知二世後事，且看下回分解。　　<br><br>　　始皇之惡，浮於桀紂。桀紂雖暴，不過及身而止，始皇則自築巨&#20898;，死後尚且殃民。妃嬪之殉葬，出自胡亥之口，罪在胡亥，不在始皇。若工匠之掩死壙中，實自始皇開之，始皇不預設機弩，預防發掘，則好事者無從借口，而胡亥之毒計，無自而萌﹔然則始皇之死尚虐民，可以知矣。夫始皇一生之心力，無非為一己計，無非為後嗣計，枯骨尚欲久安，而項羽即起而乘其後。至若子女之駢誅，且假之於少子胡亥之手，骨尚未寒，而後嗣已垂盡矣。狡毒之謀，果奚益哉！<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 前漢 </a>>> </font></td>
     <td width="60%" align=right><a href=7.htm>上一篇</a> &nbsp;&nbsp;&nbsp;&nbsp; <a href=9.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>