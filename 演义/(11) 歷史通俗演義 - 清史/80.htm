<html>
<head>
<title>開放文學--歷史通俗演義 - 清史--第八十回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 清史 </a>>> </font></td>
     <td width="60%" align=right><a href=79.htm>上一篇</a> &nbsp;&nbsp;&nbsp;&nbsp; <a href=81.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第八十回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>吳侍御屍諫效忠　曾星使功成改約</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說當時屍諫的忠臣，乃是甘肅&#33263;蘭人吳可讀。可讀舊為御史，因劾奏烏魯木齊提督成祿，遭譴落職，光緒帝即位，起用可讀，補了吏部主事。因見帝後迭喪，後嗣虛懸，早思直言奏請，但是廣安一奏，猶且被斥，自己本是漢人，又系末秩微員，若欲奏陳大義，必遭嚴譴。且吏部堂官，也必不肯代奏，於是以死相要，將遺折呈交堂官。堂官諒他苦心，沒奈何替他代奏，當由兩宮太后展閱道：<br><br>　　奏為以一死泣請懿旨，預定大統之歸，以畢今生忠愛事。竊罪臣聞治國不諱亂，安國不忘危，危亂而可諱可忘，則進苦口於堯舜，為無疾之呻吟，陳隱患於聖明，為不祥之舉動。罪臣前因言事憤激，自甘或斬或囚，經王大臣會議，奏請傳臣質訊，乃蒙先皇帝曲賜矜全，既免臣於以斬而死，復免臣於以囚而死，又復免臣於以傳訊而觸忌觸怒而死。犯三死而未死，不求生而再生，則今日罪臣未盡之餘年，皆我先皇帝數年前所賜也。乃天崩地坼，忽遭十三年十二月初五日之變，欽奉兩宮皇太后懿旨，大行皇帝龍馭上賓，未有儲貳，不得已以醇親王之子，承繼文宗顯皇帝之子，入承大統，為嗣皇帝，俟嗣皇帝生有皇子，即承繼大行皇帝為嗣。罪臣涕泣跪誦，反覆思維，以為兩宮皇太后，一誤再誤，為文宗顯皇帝立子，不為我大行皇帝立嗣。既不為我大行皇帝立嗣，則今日嗣皇帝所承大統，乃奉我兩宮皇太后之命，受之於文宗顯皇帝，非受之於我大行皇帝也。而將來大統之承，亦未奉有明文，必歸之承繼之子，即謂懿旨內既有承繼為嗣一語，則大統之仍歸繼子，自不待言。罪臣竊以為不然。自古擁立推戴之際，為臣子所難言，我朝二百餘年，祖宗家法，子以傳子，骨肉之間，萬世應無間然，況醇王公忠體國，中外翕然，稱為賢王，王聞臣有此奏，未必不怒臣之妄，而憐臣之愚，必不以臣言為開離間之端。而我皇上仁孝性成，承我兩宮皇太后授以寶位，將來千秋萬歲時，均能以我兩宮皇太后今日之心為心。而在廷之忠佞不齊，即眾論之異同不一，以宋初宰相趙普之賢，猶有首背杜太后之事，以前明大學士王直之為國家舊人，猶以黃竑請立景帝太子一疏，出於蠻夷，而不出於我輩為愧。賢者如此，遑問不肖？舊人如此，奚責新進？名位已定者如此，況在未定，不得已於一誤再誤中，而求歸於不誤之策，惟仰祈我兩宮皇太后再行明白降一諭旨，將來大統，仍歸承繼大行皇帝嗣子，嗣皇帝雖百斯男，中外及左右臣工，均不得以異言進。正名定分，預絕紛紜，如此則猶是本朝祖宗來子以傳子之家法。而我大行皇帝，未有子而有子﹔即我兩宮皇太后，未有孫而有孫。異日繩繩緝緝，相引於萬代者，皆我兩宮皇太后所自出，而不可移易者也。罪臣所謂一誤再誤，而終歸於不誤者此也，彼時罪臣即以此意擬成一折，呈由都察院轉遞，繼思罪臣業經降調，不得越職言事。且此何等事？此何等言？出之大臣重臣親臣，則為深謀遠慮，出之小臣疏臣遠臣，則為輕議妄言。又思在廷諸臣忠道最著者，未必即以此事為可緩，言亦無益而置之，故罪臣且留以有待。洎罪臣以查辦廢員內，蒙恩圈出引見，奉旨以主事特用，仍複選授吏部，邇來又已五六年矣。此五六年中，環顧在廷諸臣，仍未念及於此者。今逢我大行皇帝永遠奉安山陵，恐遂漸久漸忘，則罪臣昔日所留以有待者，今則迫不及待矣。仰鼎湖之仙駕，瞻戀九重﹔望弓劍於橋山，魂依尺帛。謹以我先皇帝所賜餘年，為我先皇帝上乞懿旨於我兩宮皇太后之前。惟是臨命之身，神志瞀亂，折中詞意，未克詳明，引用率多遺忘，不及前此未上一折一二，繕寫又不能莊正。罪臣本無古人學問，豈能似古人從容？昔有赴死而行不成步者，人曰：「子懼乎？」曰：「懼！」曰：「既懼何不歸？」曰：「懼吾私也，死吾公也。」罪臣今日亦猶是。鳥之將死，其鳴也哀﹔人之將死，其言也善。罪臣豈敢比曾參之賢？即死，其言亦未必善。惟望我兩宮皇太后我皇上，憐其哀鳴，勿以為無疾之呻吟，不祥之舉動，則罪臣雖死無憾。宋臣有言：「凡事言於未然，誠為太過﹔及其已然，則又無所及，言之何益？可使朝廷受未然之言，不可使臣等有無及之悔。」今罪臣誠願異日臣言之不驗，使天下後世笑臣愚，不願異日臣言之或驗，使天下後世謂臣明。等杜牧之罪言，雖逾職分，效史&#39948;之屍諫，只盡愚忠。罪臣尤願我兩宮皇太后我皇上，體聖祖世宗之心，調劑寬猛，養忠厚和平之福，任用老成，毋爭外國之所獨爭，為中華留不盡！毋創祖宗之所未創，為子孫留有餘！罪臣言畢於斯，願畢於斯，命畢於斯。再罪臣曾任御史，故敢昧死具折，又以今職不能專達，懇由臣部堂官代為上達。罪臣前以臣衙門所派隨同行禮司員內，未經派及罪臣，是以罪臣再四面求臣部堂官大學士寶鋆，始添派而來。罪臣之死，為寶鋆所不及料，想寶鋆並無不應派而誤派之咎。時當盛世，豈容有疑於古來殉葬不情之事？特以我先皇帝龍馭永歸天上，普天同泣，故不禁哀痛迫切，謹以大統所系，貪陳縷縷，自稱罪臣以聞。<br>　　兩宮皇太后閱畢，慈禧太后心中很是不樂，外面恰裝出一種坦適樣子，向慈安太后道：「這人未免饒舌，前已明降諭旨，嗣皇帝生有皇子，即承繼大行皇帝為嗣，還要他說什麼？」慈安太后道：「一個小小主事，敢發這般議論，且寧死不諱，總算難得！」慈安究竟持平。慈禧後歇了半晌，方道：「且著王大臣等會同妥議，可好麼？」慈安後應了聲好，遂命內閣擬旨，著將吳可讀原折交廷臣會議。王大臣等合議許久，多以清代家法，自雍正後，建儲大典，未嘗明定，此次若從可讀奏請，明定繼統，即與建儲沒甚分別，未免有違祖制。此時還有什麼祖制？又因可讀屍諫，確是效忠清室，一概辯駁，心中亦屬難安。當下公擬了一番模糊影響的言語，復奏上去。最好是這種手段。嗣後徐桐，翁同龢，潘祖廕三人又聯銜上了一折，寶廷、張之洞，且各奏一本，兩宮太后參酌眾議，隨降懿旨道：<br><br>　　前於同治十三年十二月初五日降旨，俟嗣皇帝生有皇子，即承繼大行皇帝為嗣，原以將來繼統有人，可慰天下臣民之望。第我朝聖聖相承，皆未明定儲位，彝訓昭垂，允宜萬世遵守。是以前降諭旨，未將繼統一節宣示，具有深意。吳可讀所請頒定大統之還，實與本朝家法不合。皇帝受穆宗毅皇帝付托之重，將來誕生皇子，自能慎選元良，纘承統緒，其繼大統者，為穆宗毅皇帝嗣子，守祖宗之成憲，示天下以無私，皇帝亦必能善體此意也。所有吳可讀原奏，及王大臣等會議折，徐桐、翁同龢、潘祖廕聯銜折，寶廷、張之洞各一折，並閏三月十七日及本日諭旨，均著另錄一分，存毓慶宮。至吳可讀以死建言，孤忠可憫，著交部照五品官例議恤！欽此。<br><br>　　此旨一下，同治帝一生事情，化作煙雲四散，吳可讀慷慨捐軀，也不過留個名兒罷了。<br><br>　　駒光如駛，倏忽間已是光緒五年。琉球國被日本滅掉，改名沖繩縣，這信傳到中國，總理衙門的人員，才記得琉球是我屬國，與日本交涉。日本簡直不理，只好作為罷論。忽又接到伊犁交涉消息，好大喜功的左宗棠，決意主戰，於是總署諸公，又有一番絕大的忙碌。先是陝回叛酋白彥虎，出走西域，依附安集延酋阿古柏，安集延系浩罕東城，阿古柏即安集延城主。他因回疆蠢動，中國政府專剿&#31908;捻，無暇西略，遂乘機攻入，踞了喀什噶爾，脅服回徒，自稱畢調勒特汗。清廷以時艱餉絀，擬暫棄關外地，獨左宗棠已平陝甘，決計進兵，借了華洋商款，充作軍餉。光緒二年，督辦新疆軍務，自駐肅州調度，令都統金順，提督張曜，率兵駐哈密，京卿劉錦棠，及提督譚上連，譚拔萃，餘虎恩等，分道進攻，連敗阿古柏兵，克復烏魯木齊，及附近各城，北路略定。到光緒四年，劉錦棠軍自北趨南，張曜軍自西趨東，夾擊阿古柏。阿古柏想走回安集延，奈浩罕全國，統被俄羅斯占奪，欲歸無路，仰藥而亡。只阿古柏長子伯克胡裡，尚據英吉沙爾，喀什噶爾，葉爾羌，和闐四城，白彥虎又竄往依附。適遇錦棠等進剿，胡裡不能抵敵，偕白彥虎遁入俄境，南路亦平。左宗棠晉封二等侯，劉錦棠加封二等男，隨征將士，統邀獎敘。<br><br>　　只新疆西北有伊犁城，地味饒沃，俄人乘亂進來，把伊犁占去，陽稱幫中國暫時保管。天下無此好人。至回亂已平，清政府欲索回伊犁，遂派吏部侍郎崇厚，出使俄國，畀他全權，商辦伊犁事宜。這位崇欽使素來膽怯，天津教案，已見過他的伎倆，清廷還認是專對能手，要他前去辦理這案。列位試想如虎如狼的俄國，能給他一點便宜麼？果然雙方開議，俄人要索很奢，崇欽使不能答辯，格外遷就，訂了十八條約章，只歸還伊犁一城，西境的霍爾果斯河左岸，及南境的帖克斯河上流兩岸，都要割讓俄人，還要中國給償俄銀五百萬盧布。俄幣制名，價有漲跌，價漲時一盧布約合中國規銀九錢三分一釐，價跌時約七錢左右。而且增開口岸，添設領事，凡勘界行輪運貨免稅等條件，統是奪我權利。崇欽使不問政府，仗著全權行事的招牌，竟驟然決然的簽定了押，語頗沁脾。咨報總理衙門。王大臣等把約文細閱，統說是不便照行，當下有一班意氣囂凌，文彩&#28949;發的言官，洋洋灑酒揮成千萬言，奏聞兩宮。你主調兵，我主調將，都要與俄開戰。最利害的，是請誅崇厚，彷彿是崇厚一誅，俄人即可嚇倒。書生之見。兩宮太后，大為感動，令總署駁斥原約，將崇厚褫職逮問，一面垂詢左宗棠和戰情形。宗棠慷慨激昂，上了一篇奏章，好似蘇東坡萬言書。小子筆不勝錄，只錄他後半篇道：<br><br>　　察俄人欲踞伊犁為外府。為占地自廣，借以養兵之計，久假不歸，佈置已有成局。我索舊土，俄取兵費巨資，於俄無損而有益。我得伊犁，只剩一片荒郊，北境一二百里間，皆俄屬部，孤注萬里，何以圖存？況此次崇厚所議第七款，接收伊犁後，霍爾果斯河及伊犁山南之帖克斯河歸俄屬，無論兩處地名，中國圖說所無，尚待詳考，但就方向而言，是划伊犁西南之地歸俄也。自此伊犁四面，俄部環居，官軍接收，墮其度內，固不能一朝居耳。雖得必失，庸有幸乎？武事不競之秋，有划地求和者矣，茲一矢未聞加遺，乃遽議捐棄要地，饜其所欲，譬猶投犬以骨，骨盡而噬仍不止。目前之患既然，異日之懮何極？此可為歎息痛恨者矣！金順錫綸，擬緩收伊犁，而以沿邊喀什噶爾、烏什、精河、塔爾巴哈台四城，宜足兵力，濬餉源，廣屯田，堅城堡，先實邊備，自非無見，惟伊犁沿邊無定議，謀新疆者非合南北兩路通籌不可。現在伊犁界務未定，則收還一節，自可從緩計議。喀什噶爾烏什，規畫已周，毋庸再議，其塔爾巴哈台，精河，急須加意綢繆，應由金順錫綸，自行陳奏請旨外，所有崇厚定議畫押十八款內償費一節，業經奉有諭旨，第八款所稱塔城界址，擬稍改，照同治三年界址，尚只電報，應俟崇厚奏到再議。第十款於舊約喀什噶爾庫倫設領事官外，復議增設嘉峪關，烏裡雅蘇台，科布多，哈密，吐魯番，烏魯木齊，古城七處，十四款並有俄商運俄貨，走張家口嘉峪關，赴天津漢口，過通州西安漢中，運土貨回國，均經總理衙門奏奉諭旨接駁外，第二款中國允即恩赦居民，業經遵旨照辦，被賊官截阻賚示委員，不准張帖。第三款伊犁民人遷居俄國，入籍者，準照俄人看待，意在脅誘伊犁民人歸俄。而以空城貽我，與阻截賚示委員，同一用心。第四款俄人在伊犁，準照管舊業，雖伊犁交還，中外商民雜處，無界限可分，是包藏禍心，預為再踞之計。至商務允其多設口岸，不獨奪華商生理，且以啟蠶食之機。總理衙門原奏，籌慮深遠，實已纖細畢周。諭旨允行，則實受其害，先允後翻，則曲仍在我，應設法挽回以維全局。竊維邦交之道，論理亦論勢，本山川為疆索，界畫一定，截然而不可逾。彼此信義相持，垂諸久遠者理也﹔至爭城爭地，不以玉帛而以興戎，彼此強弱之分，則在勢而不在理。所謂勢者，合天時人事言之，非僅直為壯而曲為老也。俄踞伊犁，在咸豐十年同治三年定界之後，舊附中國與中國民人雜處各部落，被其脅誘，俄官即視為所屬，借以肆其憑陵。俄之取浩罕三部也，安集延未為所並，其酋阿古柏畏俄之逼，率其部眾，陷我南疆，我復南疆，阿古柏死，逆子竄入俄境。俄乃認安集延為其所屬，欲借為侵占回疆&#33156;地之根，現冒稱喀什噶爾住居之俄屬，本隨帕夏而來之安集延餘眾。俄之無端冒為己屬，實與交還伊犁，仍留復踞地步，同一居心，觀其交還伊犁，而仍索南境西境屬俄，其詭謀豈僅在數百里土地哉？界務之必不可許者此也。俄商志在貿易，本無異圖，俄官則欲借此為通西於中之計，其蓄謀甚深，非僅若西洋各國，只爭口岸可比。就商務言之，俄之初意，只在嘉峪關一處，此次乃議及關內，並議及秦蜀楚各處，非不知運腳繁重，無利可圖，蓋欲借通商便其深入腹地，縱橫自恣，我無從禁制耳。嘉峪關設領事，容尚可行，至喀什噶爾通商一節，同治三年雖約試辦，迄未舉行，此次界務未定，姑從緩議。而烏裡雅蘇台，科布多，哈密，吐魯番，烏魯木齊，古城等處，廣設領事，欲因商務蔓及地方，化中為俄，斷不可許。此商務之宜設法挽回者也。此外俄人容納叛逆白彥虎一節，崇厚曾否與之理論，無從懸揣，應俟其復命時，請旨確詢，以憑核議。臣維俄人自占踞伊犁以來，包藏禍心，為日已久。始以官軍勢弱，欲誑榮全入伊犁，陷之以為質，繼見官軍勢強，難容久踞，乃借詞各案未結以緩之。此次崇厚全權出使，俄臣布策，先以巽詞餂之，枝詞惑之，復多方迫促以要之，其意蓋以俄於中國，未嘗肇啟戰端，可間執中國主戰者之口。又忖中國近或厭兵，未便即與決裂，以開邊釁，而崇厚全權出使，便宜行事，又可牽制疆臣，免生異議。是臣今日所披瀝上陳者，或尚不在俄人意料之中。當此時事紛紜，主懮臣辱之時，苟心知其危，而復依違其間，欺幽獨以負朝廷，耽便安而誤大局，臣具有天良，豈宜出此？就事勢次第而言，先之以議論委婉而用機，次之決戰陣堅忍而求勝，臣雖衰庸無似，敢不勉旃！<br><br>　　兩宮太后依議，特遣世襲毅勇侯出使英法大臣大理寺少卿曾紀澤，備述官銜，隱寓紫陽書法。使俄改約，並命整頓江海邊防，北洋大臣李鴻章，籌備戰艦。山西巡撫曾國荃，調守遼東，派劉錦棠幫辦西域軍務，加吳大澂三品卿銜，令赴吉林督辦防務，飭彭玉麟操練長江水師，起用劉銘傳、鮑超一班良將，內外忙個不了。俄國亦派軍艦來華，游弋海上，險些兒要開戰仗，虧得曾襲侯足智多謀，能言善辯，與俄國外部大臣布策反覆辯難，弄得布策無詞可答，只是執著原約，不肯多改。巧值俄皇被刺，新主登基，令布策和平交涉，布策始不敢堅持原議。曾襲侯雖是專對才，亦虧機緣相湊。兩邊重複開談，足足議了好幾個月，方才妥洽，計改前約共七條：<br><br>　　一　歸還伊犁南境。<br><br>　　二　喀什噶爾界務，不據崇厚所定之界。<br><br>　　三　塔爾巴哈台界務，照原約修改。<br><br>　　四　嘉峪關通商，照天津條約辦理，西安漢中及漢口字樣，均刪去。<br><br>　　五　廢松花江行船至伯都訥專條。<br><br>　　六　僅許於吐魯番增一領事，其餘緩議。<br><br>　　七　俄商至新疆貿易，改均不納稅為暫不納稅。此外添續盧布四百萬圓。<br><br>　　簽約的時候，已是光緒七年，雖新疆西北的邊境，不能盡行歸還，然把崇厚議定原約改了一半，也總算國家洪福，使臣材具了。我至此尚恨崇厚。沿江沿海，一律解嚴，改新疆為行省，依舊是昇平世界，浩蕩乾坤。王大臣等方逍遙自在，享此庸庸厚福，不意宮內復傳出一個凶耗，說是慈安太后驟崩，小子曾有詩詠慈安後云：<br><br>　　牝雞本是戒司晨，和德宣仁譽亦真。<br><br>　　十數年來同訓政，慈安遺澤尚如春。<br><br>　　這耗一傳，王大臣很是驚愕，畢竟慈安太后如何驟崩，且至下回分解。<br><br><br>　　本回錄兩大奏摺，為晚清歷史上生色。吳說似迂，左議近誇，但得吳可讀之一疏，見朝廷尚有效死敢諫之臣工，得左宗棠之一折，見疆臣尚有老成更事之將帥。光緒初年之清平，幸賴有此。或謂吳之爭嗣，何裨大局？俄許改約，全恃曾襲侯口舌之力，於左無與？不知千人諾諾，不如一士諤諤，盈廷諧媚，而獨得吳主事之力諫，風厲一世，豈不足令人起敬乎？外交以兵力為後盾，微左公之預籌戰備，隱攝強俄，雖如曾襲侯之善於應對，能折衝樽俎乎？直臣亡，老成謝，清於是衰且亡矣。人才之不可少也，固如此夫！<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 清史 </a>>> </font></td>
     <td width="60%" align=right><a href=79.htm>上一篇</a> &nbsp;&nbsp;&nbsp;&nbsp; <a href=81.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>