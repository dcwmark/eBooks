<html>
<head>
<title>開放文學--歷史通俗演義 - 清史--第十四回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 清史 </a>>> </font></td>
     <td width="60%" align=right><a href=13.htm>上一篇</a> &nbsp;&nbsp;&nbsp;&nbsp; <a href=15.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第十四回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>抗清廷丹忱報國　屠揚州碧血流芳</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　且說清攝政王多爾袞，展閱史可法復書，不禁驚歎，因史公來書，是洋洋二大篇，比原書字數還要加倍。當即交洪承疇朗誦，承疇遂徐聲念道：<br><br>　　大明國督師兵部尚書，兼東閣大學士史可法頓首，謹啟大清國攝政王殿下：南中向接好音，法隨遣使問訊吳大將軍，未敢遽通左右，非委隆誼於草莽也，誠以大夫無私交，春秋之義。今倥傯之際，忽奉琬琰之章，真不啻從天而降也。循讀再三，殷殷致意，若以逆賊尚稽天討，煩貴國懮，法且感且愧。懼左右不察，謂南中臣民偷安江左，竟忘君父之怨，敬為貴國一詳陳之：我大行皇帝敬天法祖，勤政愛民，真堯舜之主也。以庸臣誤國，致有三月十九日之事，法待罪南樞，救援無及，師次淮上，凶問隨來。地坼天崩，山枯海泣。嗟夫！人孰無君？雖肆法於市朝，以為泄泄者戒，亦奚足謝先皇帝於地下哉？爾時南中臣庶，哀慟如喪考妣，無不拊膺切齒，欲悉東南之甲，立翦凶仇﹔而二三老臣，謂國破君亡，宗社為重，相與迎立今上，以系中外之心。今上非他，神宗之子，光宗猶子，而大行皇帝之兄也。名正言順，天與人歸。五月朔日，駕臨南都，萬姓夾道歡呼，聲聞數里。群臣勸進，今上悲不自勝，讓再讓三，僅允監國，迨臣民伏駕屢請，始以十五日正位南都。從前鳳集河清，瑞應非一，即告廟之日，紫雲如蓋，祝文升宵，萬目共瞻，欣傳盛事。大江湧出冉梓數十萬章，助修宮殿，豈非天意哉？越數日，遂命法視師江北，剋日西征，忽傳我大將軍吳三桂，借兵貴國，破走逆成，為我先皇帝後發喪成禮，掃清宮闕，撫輯群黎，且罷薙發之命令，示不忘本朝，此等舉動，震古鑠今，凡為大明臣子，無不長跪北向，頂禮加額，豈但如明諭所云，感恩圖報已乎？謹於八月薄治筐篚，遼使犒師，兼欲請命鴻裁，連師西討，是以王師既發，復次江淮，乃辱明誨，引春秋大義，來相詰責，善哉言乎！然此為列國君薨，世子應立，有賊未討，不忍死其君者立說耳。若夫天下共主，身殉社稷，青宮皇子，慘變非常，而猶拘牽不即位之文，坐昧大一統之義，中原鼎沸，倉卒出師，將何以維繫人心？紫陽綱目，踵事春秋，其間特書如莽移漢鼎，光武中興，不廢山陽，昭烈踐祚，懷愍亡國，晉元嗣基。徽欽蒙塵，宋高嗣統，是皆於國仇未翦之日，亟正位號，綱目未嘗斥為自立，率以正統予之。甚至如玄宗幸蜀，太子即位靈武，議者疵之，亦未嘗不許以行權，幸其光復舊物也。本朝傳世十六，正統相承，自治冠帶之族，繼絕存亡，仁恩遐被，貴國昔在先朝，夙膺封號，載在盟府，寧不聞乎？今痛心本朝之難，驅除亂逆，可謂大議復著於春秋矣。昔契丹和宋，止歲輸以金繒，回紇助唐原非利其土地，況貴國篤念世好，兵以義動，萬代瞻仰，在此一舉。若乃乘我蒙難，棄好崇仇，規此幅員，為德不卒，是以義始而以利終，為賊人所竊笑也。貴國豈其然？往者先帝軫念潢池，不忍盡戮，剿撫互用，貽誤至今，今上天縱英武，刻刻以復仇為念，廟堂之上，和衷體國，介冑之士，飲泣枕戈，忠義民兵，願為國死，竊以為天亡逆闖，當不越於斯時矣。語曰：「樹德務滋，除惡務盡。」今逆賊未服天誅，諜知捲土西秦，方圖報復，此不獨本朝不共戴天之恨，抑亦貴國除惡未盡之懮。伏乞堅同仇之誼，全始終之德，合師進討，問罪秦中，共梟逆賊之頭，以泄敷天之恨，則貴國義聞，照耀千秋，本朝圖報，惟力是視，從此兩國世通盟好，傳之無窮，不亦休乎？至於牛耳之盟，則本朝使臣，久已在道，不日抵燕，奉盤盂從事矣。法北望陵廟，無涕可揮，身陷大戮，罪應萬死，所以不即從先帝者，實為社稷之故。《傳》曰：「竭股肱之力，繼之以忠貞。」法處今日，鞠躬致命，克盡臣節，所以報也。惟殿下實昭鑒之！弘光甲申九月日。<br>　　洪承疇讀畢，隨道：「據書中意思，史可法是不肯降順我朝，但照陳洪范傳說，現在明福王用了馬士英、阮大鋮等人，入閣辦事，恐怕就要滅亡呢。」多爾袞問他何故？承疇道：「馬士英向來貪鄙，阮大鋮是魏閹的乾兒，這等人執掌朝綱，還有何幸？」多爾袞道：「有史可法在。」承疇道：「單靠這史老頭兒，也不中用。」史老頭兒不中用，洪老頭兒恰很中用。多爾袞道：「此外有無別說。」承疇道：「來使左懋第恰有四件事要求我朝：第一件，是要在天壽山特立園陵，改葬崇禎帝﹔第二件，是要索還北京，只肯把山海關外，割畀我朝，每年贈我歲幣，只有十萬兩﹔第三件，我朝與他國書，只許稱可汗，不能稱帝﹔第四件，來使聘問，要照故明會典，不肯屈膝。」多爾袞勃然道：「左懋第何人？敢說這樣話！」承疇道：「聞他為兵部右侍郎，兼右僉都御史。左懋第系南朝忠臣，故特借承疇口中表明官職，這也是紫陽書法。多爾袞想了一回，便道：「且令他三人暫居鴻臚寺中，再作計較。」<br><br>　　歇了幾天，承疇因染病乞假，不去上朝，忽聞朝中已遣回南使，大吃一驚，忙來見多爾袞，問道：「王爺把南使都遣回了麼？」多爾袞道：「兩國相爭，不斬來使，自然令他回去。」承疇道：「老臣已與陳洪范密約，願招降江南將士。洪范可去，左、馬二人不應遣歸。」多爾袞道：「你日前未曾聲明，今已遣歸，奈何？」承疇道：「請速派得力人員，追回左、馬二人，只放陳洪范回南。」多爾袞點頭，即令學士詹霸，帶著禁軍，飛騎南追，不到兩三日工夫，即將左、馬二人截回。<br><br>　　多爾袞正思遣將南下，忽接西征捷報，說西安已攻下了，不禁大喜。原來李闖率眾入陝，攻陷長安，復令部眾分擾四川、河南等省，尋聞清豫王多鐸已下河南，急遣部將張有聲守洛陽，張有曾守靈寶，不防清兵勢大，二張具被擊敗，退回關中。李闖又命驍將劉宗敏，帶著人馬，出守潼關，與清兵戰了數次，有敗無勝。李闖復親率鐵騎到關，兩下都是百戰精兵，一攻一守，殺傷相當。這時候，清英王阿濟格等，已向長城遶邊入保德州，結筏渡河，入綏德，克延安，下鄜州，直趨西安。警報傳至李闖，李闖又只得回援，途次正遇阿濟格軍，被他大殺一陣，急急的遁入城中。那時潼關也由多鐸攻破，降了闖將馬世堯，乘勝來會阿濟格，李闖急上加急，仍如在京時放火而逃。始終是一強盜行逕，如何能統中原？這一場，被清兵前截後追，殺得屍橫遍野，血流成渠，是惡貫滿盈之報。只剩了幾十百個殘卒，保著李闖，落荒逃走去了。李闖入陝，已如強弩之末，故書中敘述，亦約略及之。<br><br>　　阿濟格既逐去李闖，與多鐸相會，即聯名報捷。多爾袞大喜過望，即奏請順治帝御殿受賀。此時已是順治二年春天了。受賀畢，由多爾袞等會議，令阿濟格仍遵前旨，追剿李闖，多鐸移師下江南。小子只有一支筆，不能並敘，且先述多鐸下江南事。<br><br>　　且說南朝的福王，系明神宗孫，福恭王常洵長子，崇禎十六年襲封。因流寇四擾，偕從叔潞王常■，避難淮安。崇禎帝殉國，鳳陽總督馬士英擬迎立福王，獨南京兵部尚書史可法，以福王有七不可立，一貪，二淫，三酗酒，四不孝，五虐下，六不讀書，七干預有司，一之為甚，其可七乎？擬迎立潞王常■。偏這馬士英硬要推戴，勾結總兵高杰、劉澤清、黃得功、劉良佐四人，備齊甲杖，護送福王到儀真。可法無奈，與百官迎入南京，先監國，繼稱尊，以次年為弘光元年。士英帶兵入南京，與可法同為東閣大學士，兩人心術不同，屢有齟齬。可法乃自請出鎮淮揚，率總兵劉肇基於永綏等，同到江北，建議分徐泗、淮海、滁和、鳳壽為四鎮，即命高杰、劉澤清、黃得功、劉良佐四總兵，分地駐紮。名目上歸可法節制，其實統是士英羽翼，哪個肯聽可法號令？史閣部死矣！四總兵聞揚州華麗，爭思居住，先到揚州城下，自殺一場。虧得可法馳往勸解，方各至泛地。自是史可法在揚州駐節，屢上書請經略中原，都被馬士英擱留不報。這位弘光皇帝，偏信馬士英，一切政務，全然不管，專在女色上用心。宮中不足，取諸外府。時命太監出城搜尋，見有姿色的女子，一把扯去。可憐母哭兒號，生離慘別，那弘光帝恰左擁右抱，非常快活。廣羅春方服媚藥，盡情取樂，無愁天子。誰知春宵不永，好事多磨，霓裳之曲未終，鼙鼓之聲已起。北朝的豫親王多鐸，已分軍南下了。<br><br>　　多鐸自奉了移師的上諭，便別了阿濟格，把軍士分作三支，望河南進發。一出虎牢關，一出龍門關，一出南陽，約至歸德府會齊。時河南尚為南朝屬地，巡按御史陳潛夫，保奏汝寧宿將劉洪起，可為統領，令他號召兩河義旅，阻截清兵。馬士英不許，反召回陳潛夫，清兵長驅河上，如入無人之境。史可法聞警，亟令高傑出師徐州，沿河築牆，專力防禦。尋因清兵已下河南府，復促高杰進屯歸德。高杰欲與雎州總兵許定國，互相聯絡，作為犄角，不意定國已納款清兵，送二子渡河為質。高杰尚在夢中，領了數騎，從歸德趨雎州，被定國賺入城內，設宴接風，召妓侑酒。灌得高杰爛醉如泥，連從騎也沒人不醉，大家挾妓酣寢。一聲鼓號，伏兵齊起，高杰從醉夢中驚醒，被四妓撳住，手足動彈不得，刀鋒一下，身首兩分。其餘從騎，也一一被他殺死。一班風流鬼，都入森羅殿去了。牡丹花下死，做鬼亦風流。<br><br>　　定國即至多鐸處報功，多鐸隨進取歸德，三路兵陸續會集。適清都統准塔，隨豪格至山東，因山東已平，奉朝命接應多鐸，亦到歸德來會多鐸軍。多鐸令准塔率本部軍出淮北，自率部隊出淮南。又是二路。准塔到徐州，守將李成棟乞降，進攻宿遷，劉澤清率步兵四萬，船千餘，夾淮相拒。准塔令兵士放炮遙擊，自己恰潛渡上游，遶出澤清背後。澤清不及防備，頓時駭退。准塔追至淮安，澤清遁入海。淮北一帶，望風降清。多鐸由歸德趨泗州，明淮河守將李際遇，焚橋遁去。<br><br>　　清兵遂安安穩穩的渡了淮河。<br><br>　　那時赤膽忠心的史可法，聞高杰被殺，流涕太息，忙令高杰甥李本身，往收部眾，又立杰子元爵為世子，撫定軍心。忽報清兵已渡淮河，急督師出御﹔行至半途，又報泗州緊急，復移師向泗州﹔行未數里，南京又飛檄召還，說是左良玉謀反，從九江入犯，趕即入衛。風鶴驚心，楚歌四面，可法因勤王事急，不得已舍了泗州，折回江南。史公可憐！<br><br>　　看官！你道這左良玉何故入犯？左良玉夙有戰功，福王封他為寧南侯，駐守武昌，節制長江上游，作為南都屏障。這馬士英偏暗中嫉忌，遇事裁抑，惱得良玉性起，索性借入清君側為名，引兵東下，從漢口到蘄州，列舟三百多里。士英大驚，一面命阮大鋮等，率兵至江上，會同黃得功防堵，一面飛召史可法、劉良佐等入援。可法方渡江抵燕子磯，又遇南京差官，傳來諭旨，以黃得功已破良玉軍，令可法速回淮揚。可法猶欲趨援泗州，探報泗州已失，急還揚州。好象磨盤心。誰知清兵已從天長、六合長驅而來，距揚州城只三十里。揚州守兵，多半逃竄，至可法入城，城中已無兵可守。飛檄各鎮入援，只一總兵劉肇基，從白洋河趨赴，報稱：「軍心多變，劉澤清已潛降清軍，」弄得可法戰無可戰，只得決計死守。<br><br>　　當時有清室降將李世春，奉多鐸命，入城勸降。看官！你想這效死勿貳的史督師，肯甘心降敵麼？愧殺洪、吳諸人。世春尚未詳說，已被可法叱逐出城。世春去後，可法急令總兵李棲鳳監軍，副使高岐鳳紮營城外，作為援應，自率劉肇基登城巡閱。猛見清兵如江潮海浪一般，推湧前來，倒也不慌不忙，待清兵將臨城下，一聲號令，炮彈矢石，統向清兵打去。清兵前隊，多半死傷，方略略退去。相持兩晝夜，可法望見城外兩營，杳無聲響，只有虛幌幌兩座營帳﹔隔了一宿，連營帳都沒有了。鳳兮鳳兮，何德之衰？可法歎道：「文官三隻手，武官四隻腳，奈何奈何？」劉肇基獻策道：「城內地高，城外地低，可決淮河之水，灌入敵軍，不怕敵軍不退！」可法道：「民為貴，社稷次之。敵軍未必喪亡，淮揚先成魚鱉，於心何忍？」到了此時，還顧戀百姓，可謂仁人。遂不從肇基之言，專務固守。<br><br>　　多鐸接連攻城，已是數日，兵士已被傷無數，頓時憤不可遏，督兵猛撲數次，都被守兵擊退。可法檢點守兵，亦已許多受傷，料知城孤援絕，終難持久，齧了指血，草定遺表，還勸這位弘光皇帝去讒遠色，勉力圖存。又作書寄與母妻，不及家事，但雲我死當葬我高皇帝陵側。精忠報國，如見其心，讀此為之泫然。遂交與副將史得威，令他逸出城外馳報去訖。到了第七日，城內的炮彈矢石，所剩無幾，可法正在著急，陡聞炮聲突發，城堞隨崩，憑你史督師忠心貫日，也是無法可施，只好拼著命與他血鬥。兩下激戰許久，城內外屍如山積，清兵踐屍入城，劉肇基率士民巷戰，殺傷十餘人而死。可法見清兵已入，肇基陣亡，忙拔劍自刎。忽來了參將張友福把劍奪去，擁可法出小東門。可法大呼道：「我便是史督師。」此時城內外統是清兵，聞可法自呼，不問真偽，一陣亂剁，可憐柱石忠臣，已成碧血，從此精誠浩氣，直上青雲。逾年，家人以袍笏招魂，葬於揚州城外的梅花嶺。明史上說他是文文山後身，小子曾有《梅花嶺弔古詩》道：<br><br>　　休言史乘太荒唐，燕市揚州一樣芳。<br><br>　　留得忠魂埋此土，嶺梅萬樹益馨香。<br><br>　　多鐸既得了揚州，下令屠殺十日，這般慘戮的情形，小子恰有些不忍說了。後人著有《揚州十日記》，看官可以參閱，小子且停一停筆，待下回再敘。<br><br><br>　　史閣部一書，義正詞嚴，可奪故人之氣，惜所主非人耳。向使明福王任賢勿貳，去邪勿疑，則正位南京，猶仍漢代衣冠之舊。吾正望其不亡，乃淫荒無度，黜正崇邪﹔馬阮用事，援引奄黨﹔中書隨地有，都督滿街走，監犯多如羊，職方賤如狗，相公只愛錢，皇帝但吃酒。胡兒南下，四鎮拋戈，徒一憖遺之史閣部，懷才莫試，茹苦含辛，卒抗節揚州城下，豈不哀哉？本回全為史閣部寫照，歷表忠悃，令人不忍卒讀。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 清史 </a>>> </font></td>
     <td width="60%" align=right><a href=13.htm>上一篇</a> &nbsp;&nbsp;&nbsp;&nbsp; <a href=15.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>