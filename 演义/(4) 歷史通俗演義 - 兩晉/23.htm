<html>
<head>
<title>開放文學--歷史通俗演義 - 兩晉--第二十四回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=22.htm>上一篇</a> &nbsp;&nbsp;&nbsp;&nbsp; <a href=24.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第二十四回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>執天子洛中遭巨劫　起義旅關右迓親王</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說懷帝因越已病死，改任大臣，進太子太傅傅祗為司徒，尚書令荀藩為司空，進幽州都督王濬為大司馬，都督幽冀諸軍事，南陽王模為太尉，涼州刺史張軌為車騎大將軍，瑯琊王睿為鎮東大將軍，兼督揚江湘交廣五州諸軍事。復頒詔四方，促令勤王。可奈神州鼎沸，世亂益滋，兩河南北，胡騎充斥，各鎮將自顧不遑，怎能入衛？就是荊湘一帶，也鬧得一塌糊塗。征南將軍山簡，駐守襄陽，俄為王如所逼，又俄為石勒所攻，他本是個酒中徒，時在高陽池濱游宴，童兒為簡作歌道：「山公出何許，住自高陽池。日夕倒載歸，酩酊無所知。」照此看來，前時遣督護王萬入援，事雖不成，還算他提醒精神，力圖報效。回應前回。後來接連遇寇，安坐不穩，復遷屯夏口，勉強支撐。<br><br>　　外如荊州刺史王澄，誤信謠言，折回江陵，亦見前回。適巴蜀流民，散居荊湘，與土人忿爭，激成亂釁，戕殺縣令，嘯聚樂鄉。澄遣內史王機，率兵往討，流民已望風乞降，澄佯為許諾，暗令機乘夜掩襲，沈殺八千餘人，所有流民妻子，悉數充賞。但尚有益梁流民，未曾從亂，免不得兔死狐悲，更兼湘州參軍馮素，亦欲盡誅流民，遂致流民大駭，寓居四五萬家，同時造反，推醴陵令杜弢為主，奉為湘州刺史，南破零陵，東掠武昌。王機出軍堵御，失利奔回。澄亦不加憂懼，且與機日夜縱酒，投壺博戲，消遣光陰。即如乃兄王衍，慘死寧平，他亦沒甚悲慼，反抱著達觀主義，得過且過罷了。至若成都為李雄所據，前益州刺史羅尚，始終不能規復，反由李雄出兵東略，屢攻涪城，梓潼太守譙登，固守三年，食盡援窮，終遭陷沒。登被擒不屈，致為所害。敘入此事，所以旌忠。長江上下游，如此擾亂，還有何人勤王？惟瑯琊王睿鎮守江東，尚覺安居無事，但他是已脫虎口，棲身樂國，何苦再投險地，來作孤注？所以宅中馭外的洛陽城，反弄到內無糧草，外無救兵。懷帝終日憂悶，徒喚奈何。會大將軍大都督苟晞，表請遷都倉垣，並使從事中郎劉會，運船數十艘，宿衛五百人，谷米千斛，來迎乘輿。懷帝意欲從晞，召集公卿，決議行止。公卿已是寥寥，剩了幾個糊塗蟲，毫無智謀，當斷不斷。侍從左右，又只管眼前溫飽，戀戀家室，未肯遠行。究竟懷帝是個主子，不能孑身潛遁，沒奈何順從眾意，又蹉跎了好幾日。既而洛中饑困，人自相食，百姓流離轉徙，十死八九。懷帝實不堪久居，再召公卿集議，決意啟行。偏是衛從寥落，車馬蕭條，懷帝撫手長歎道：「如何竟無車輿？」乃使傅祗出詣河陰，整治舟楫，自與朝士數十人，步行出西掖門。到了銅駝街，但見盜賊盈途，隨處劫掠，料知不能過去，只好退回。度支校尉魏濬，率領流民數百家，出保河陰的硤石，有時掠得谷麥，獻入宮廷。懷帝已饑不擇食，未便問及來歷，就將這谷麥贍濟宮人，並加濬為揚威將軍，仍領度支如故。居然做了賊皇帝。<br>　　驀然間傳入警報，乃是漢大將軍呼延晏，率眾二萬七千人，殺奔洛陽來了，懷帝當然加憂。嗣是連接敗耗，多至一十二次，統共合算死亡人數，直達三萬餘人。已而又聞漢兵日盛，劉曜王彌石勒三路人馬，會同呼延晏，趨集都下，急得懷帝形色倉皇，不知所措。遷延數日，果然漢兵進逼，猛攻平昌門，城內&#27769;&#27769;，無心拒守。才閱一夕，便被漢兵陷入，再攻內城，殺人放火，猖獗得很。東陽門外，煙霧迷離，就是各府寺衙門，多被延燒，騷擾了一晝夜，竟爾退去。懷帝急命荀藩兄弟，具舟洛水，淮備東行。藩與弟組奉命往辦，船隻甚少﹔東招西呼，才湊集了數十艘。不料漢兵又復轉來，放起一把無名火，將各船一律毀盡。藩組兩弟兄，不敢回都，竟逃往轘轅去訖。第一條好計。<br><br>　　原來前時攻入都門，只有呼延晏一支兵馬，他在都中擾亂一宵，還恐孤軍有失，未敢久留，所以引兵暫退。及王彌劉曜，先後繼至，晏自然放心大膽，再來攻城，適見洛水中備有船隻，料知晉主將遁，樂得乘機毀去，斷他走路，遂與王彌再攻宣陽門。都中已經殘破，越覺無人守禦，晏與彌當即攻入，內城衛士，亦紛紛逃散。漢兵斬關直進，如入無人之境。兩漢將馳入南宮，登太極前殿，縱兵大掠，所有宮中婦女，庫中珍玩，搶劫一空。懷帝不能不走，帶了太子詮吳王晏竟陵王楙等，趨出華林園門，欲奔長安。可巧劉曜自西明門進來，兜頭碰著，一聲號令，部將齊進，立把懷帝等抓住，拘禁端門，再撥兵收捕朝臣，凡右僕射曹馥，尚書閭邱衝袁粲王緄，河南尹劉默及王公以下百餘人，悉數拿住，一並屠戮。太子詮與晏楙二王，亦為所害。只留侍中庾&#29641;王俊，陪侍懷帝，不令加刑。都下士民，被難死亡，約二萬人。由曜命兵士遷屍，至洛水北濱，築為京觀。復發掘諸陵，焚毀宗廟宮闕，大肆凶威。是年正歲次辛未，適應宣於修之的前言。見二十二回。曜又搜劫後妃，自皇后梁氏以下，分賞諸將，充作妻妾，自己揀了一個惠皇后羊氏，逼與為歡。羊皇后在惠帝時，九死一生，留居弘訓宮中，年已三十左右，猶是鬒發紅顏，一些兒不見憔悴，此次為曜所逼，仍然怕死，不得已委身強虜，由他淫污。其餘後妃嬪嬙，也與羊後一般觀念，寧可失節，不可捐生。剝盡司馬氏的臉面。獨故太子遹妃王氏，在宮被掠，為漢將喬屬所得，王氏召還宮中，見十二回。屬見她風韻未衰，便欲下手行強，自快肉慾。不料王氏鐵面冰心，誓不相從，覷著屬腰下佩劍，趁他未及防備，順手拔來，向屬猛刺，偏屬將身一扭，竟得閃過。王氏執劍指屬道：「我乃太尉公女，皇太子妃，義不為胡逆所辱，休得妄想！」衍有此女，勝過乃父十倍。喬屬至此，禁不住怒氣上衝，便向王氏手中奪劍，究竟王氏是個女流，怎能相敵？霎時間劍被奪去，還手亂砍，嗚呼告終。一道貞魂，上沖霄漢。看官欲知烈婦遺名，乃是王衍少女王惠風。彷彿畫龍點睛。石勒最後入都，見都中已同墟落，掠無可掠，乃仍然引去，往屯許昌。<br><br>　　劉曜既污辱羊後，又殺害太子諸王，尚嫌財帛未足，不免怨及王彌，說他先入洛陽，格外多取。彌尚未知曜意，向曜獻議道：「洛陽為天下中州，山河四塞，城闕宮室，不勞修理。殿下宜表請主上，自平陽徙都此地，便可坐鎮中原，奄有華夏了。」曜借端泄忿道：「汝曉得甚麼？洛陽四面受敵，不可固守，況已被汝等掠奪淨盡，只剩了一座空城，還有何用？」彌亦怒起，且行且罵道：「屠各子，匈奴貴種，叫作屠各。莫非想自做帝王麼？」遂亦引兵出洛，東屯項關。曜遣呼延晏押著懷帝及庾&#29641;王俊等赴平陽，復將宮闕焚去，挈了羊後，麾兵北行。漢兵已三路分趨，胡氛少散。司徒傅祗，曾出詣河陰，尚未還都。見上。便在河陰設立行台，傳檄四方，勸令會師孟津，共圖恢復，無如年垂七十，筋力就衰，偶然感冒風寒，就不能支，竟爾謝世。一路了。<br><br>　　大將軍苟晞，屯兵倉垣，適太子詮弟豫章王端，自洛陽微服逃出，奔至晞處，晞始知洛陽已陷，即奉端為皇太子，徙屯蒙城，建設行台，自領太子太傅，都督中外諸軍事。別將王贊出戍陽夏，他本出身微賤，超任上將，已不免志驕氣盈，此次挾端承制，獨攬大權，更覺得意氣揚揚，饒有德色。平居侍妾數十，奴婢近千，終日累夜，不出庭戶，僚佐等稍稍忤意，不是被殺，即是被笞﹔私黨務為苛斂，毒虐百姓，因此怨聲載道，將士離心。遼西太守閻亨，上書極諫，大觸晞怒，即誘令入問，把他梟首。從事中郎明預，有疾居家，聞亨受戮，乃力疾乘車，入帳白晞道：「皇晉如此危亂，乘輿播遷，生靈塗炭，明公親稟廟算，將為國家撥亂反正，除暴安民，閻亨善士，奈何遭誅？預竊不解公意，所以負疾進陳。」此等人實不屑與談。晞怒叱道：「我自殺閻亨，與汝何涉，乃抱病前來，膽敢罵我！」預從容答道：「明公嘗以禮進預，預亦欲以禮報公。今明公怒預，恐天下亦將怒公。從前堯舜興隆，道由翕受，桀紂敗滅，咎在飾非，天子尚且如此，況身為人臣呢？願明公暫且霽威，熟思預言。」晞見他意誠語摯，倒也不覺自慚，因巽詞答復，遣令回家，惟驕惰荒縱，仍不少改。部將溫畿傅宣等，相繼叛去，並且疫癘交侵，饑饉薦至，眼見是不能保守，坐待滅亡。果然石勒從許昌殺來，先破陽夏，擒住王贊，復輕騎馳至蒙城。晞尚安坐廳中，與嬖妾等飲酒調情，直至勒兵已入，方驚出徵兵，兵尚未集，寇已先臨。那時大苟小苟，無處奔避，統被勒兵捉去。豫章王端，也即受擒。勒有意辱晞，鎖住晞頸，且署為左司馬，一面報告劉聰。聰加勒為幽州牧。王彌欲自王青州，只忌一勒，佯貽勒書，賀勒獲晞，書中說道：「公一鼓獲晞，用為司馬，猛以濟寬，令彌拜服。果使晞為公左，彌為公右，天下有何難定呢？」勒覽書畢，顧語參謀張賓道：「王彌位重言卑，必非好意。」賓答道：「誠如公言，賓料王公私意，無非欲據有青州，自安故土，彌本青州人。只恐明公踵襲彼後，所以甘言試公，公不圖彼，彼且圖公了。」勒乃令賓作書答彌，謂願與彌結歡，使彌主青州，自主並州，當即約期會盟。彌卻信為真言，復書如約。欺人者卒被人欺。勒遂移營就彌，請彌至營內宴會。彌長史張嵩，勸彌勿往，彌不肯聽，昂然逕去。勒慇懃款待，酒至半酣，被勒拔劍出鞘，一揮了命，便即縱兵出營，持了彌首，往撫彌眾。彌眾不敢與爭，只好降勒。於是彌在洛陽時，所掠子女玉帛，盡為勒有，勒始得如願以償了。目的物無非為此。<br><br>　　漢主聰聞勒擅殺王彌，手書詰責，勒表稱王彌謀叛，所以加誅。聰因王彌已死，損一大將，不得不籠絡石勒，乃加勒鎮東大將軍，督並幽二州軍事。苟晞王贊，潛謀殺勒，事泄被戮。豫章王端亦遇害，晞弟純一並斃命。一路復了。勒復引兵南掠豫州諸郡，臨江乃還，屯駐葛陂。尚有劉曜一軍，進攻蒲阪，守將趙染，乃奉南陽王模軍令，統兵留戍，至此竟舉城出降。曜即遣染為先鋒，使攻長安，自為後應。適河內王劉粲，亦由漢主聰遣發，領兵到來，與曜相會。曜偕粲同行，途次接趙染捷報，在潼關擊破模兵，長驅至下邽，曜粲大喜。未幾又接染書，報稱模已出降，粲志在劫掠，麾兵先進，及抵長安，染已將模拘至，令他見粲，且攘袂瞋目，旁數模罪，粲即令推出斬首。模妃劉氏，與次子范陽王黎，亦送至粲前，粲見劉氏姿貌平常，年亦半老，不禁冷笑道：「此婦只合配我奴僕，奈何為王妃？」隨即叫過胡奴張本，指劉與語道：「賞了汝罷！」張本拜謝，竟領劉氏趨入帳後，大約是去效於飛了。王妃下配胡奴，可恥孰甚！范陽王黎，又由粲叱出處斬，惟模長子保，鎮守上邽，幸得免難。都尉陳安，率模餘眾，出走依保，餘如長史魯繇，將軍梁汾等俱作俘虜，由粲送入平陽。是時關西饑饉，餓莩盈途，粲無從飽掠，怏怏引去，留劉曜居守長安。曜得晉封中山王，領雍州牧，復遣兵出掠州郡，勒令歸漢。<br><br>　　安定太守賈疋，憚漢兵威，方與諸氐羌等，奉書與曜，且送子弟為質。途次遇著馮翊太守索綝，問明情由，截使折回，同行見疋，慨然與語道：「公為晉臣，怎得未戰先降？況關西亦不乏將士，何不首先倡議，勉圖興復呢？」疋愧謝道：「我非無此意，但恨兵力未足，暫圖安民，今得君來助，自當受教。」原來綝為模從事中郎，出守馮翊，因模已敗死，乃與安夷護軍麴允，頻陽令梁肅等，共議為模復仇，即由綝往說賈疋，約同起義。疋已依了綝言，綝便召麴允梁肅同至安定，公推疋為平西將軍，集眾五萬，共指長安。雍州刺史麴特，新平太守竺恢，扶風太守梁綜，亦望風響應，合兵十萬，與疋相會，軍勢大振。<br><br>　　漢河內王粲，行次新豐，接得關西軍警，忙令降將趙染，部將劉雅，往攻新平。索綝急引兵赴援，努力鏖鬥，殺退趙劉二將，再與賈疋會合，進攻劉曜。曜領兵至黃邱，一場大戰，曜眾敗卻，退還長安。疋移兵襲漢梁州，擊斃漢刺史彭蕩仲，又遣麴特等往攻新豐，也是卷甲銜枚，出其不意，得將劉粲殺敗。粲奔還平陽，於是大集各軍，合圍長安。關西胡晉，翕然歸附，大有叱&#21668;風雲，光復河山的氣象。靡不有初，鮮克有終。<br><br>　　可巧前豫州刺史閻鼎，奉秦王業至藍田，遣人告疋。疋乃發兵相迎，導入雍城，使梁綜引眾為衛，俟收復長安後，再定規程。這秦王業為吳王晏子，過繼秦王柬為嗣，年甫十二，乃是司空荀藩外甥。藩與弟組同奔密縣，業亦往依，適閻鼎招集西州流民，也至密縣，藩乃奉業為主，用鼎為佐，前中書令李&#26245;，司徒左長史劉疇，鎮軍長史周顗，司馬李述等，陸續趨至，謂鼎才可用，勸藩署鼎冠軍將軍，仍行豫州刺史事。鼎本天水人氏，意欲還鄉，乃與大眾商議，擬奉業入關。荀藩等俱籍隸東南，不願西去，只因山東未靖，總須遷地為良，於是轉趨許潁。會河陽令傅暢，祗子。寄書與鼎，謂不如速赴長安，起兵雪恥，鼎遂決意西往。行至中途，荀藩等俱皆奔回，鼎勒兵返追，&#26245;等被殺，唯藩組顗述四人，分路逃脫。鼎力追不及，才西趨藍田，得疋相迎，轉入雍城，這且待後再表。<br><br>　　且說荀藩兄弟及李述奔往滎陽，收集部屬，往保開封。獨周顗渡江東行，走依瑯琊王睿。睿令顗為軍諮祭酒，頗加禮遇。當時海內大亂，只江東少安，士大夫為避亂計，陸續東來。王導勸睿延攬俊傑，共得一百六人，皆辟為掾屬，號百六掾。最著名的是前潁川太守刁協，東海太守王承，廣陵相卞壺，江寧令諸葛恢，歷陽參軍陳頵，前太傅掾庾亮諸人，就是周顗亦參列在內。既而前騎都尉桓彝，亦奔投建業，見睿微弱，退語周顗道：「我因中州多故，來此求全，乃單弱至此，怎能濟事？」顗也未免欷歔。及彝往見王導，與談時事，導口講指畫，議論風生，頓令彝心悅誠服。又還語周顗道：「江左有管夷吾，我不必再憂了。」也恐未必。建業城南有臨滄觀，在勞勞山上，有亭七間，名曰新亭。導每與群僚往游，設宴共飲。周顗飲了數觥，不由的悲從中來，淒然歎息道：「風景不殊，舉目有山河之異。」大眾聽了，具相顧流涕。惟導慷慨激昂，舉觴與語道：「我輩聚首一方，應共戮力王室，克復神州，奈何頹然不振，徒作楚囚對泣呢？」數語頗有丈夫氣。眾乃收淚，相與謝過。導又借著酒興，談了一番匡復事宜，方才偕歸。已而陳頵與王導書，請黜虛崇實，大略說是：<br><br>　　中華所以傾敝，四海所以土崩者，正以取才失所，先白望虛名之意。而後實事，浮競驅馳，互相貢薦。言重者先顯，言輕者後敘，遂相波扇，乃至凌遲。加有老莊之俗，傾惑朝廷，養望者為弘雅，政事者為俗人，王職不恤，法物淪喪，夫欲制遠，必由近始，故出其言善，千里應之。今宜改張，明賞信罰，拔卓茂於密縣，顯朱邑於桐鄉，然後大業可舉，中興可冀耳。朱邑卓茂皆東漢時人。<br><br>　　看官試閱頵書，應知晉室危亡，正坐此弊，就是隔江人士，過從如鯽，亦不過侈談文物，雅號風流，若要他戮力從公，實是寥寥無幾，導雖有志振興，但究未能轉移風俗，得了頵書，無非是付諸一歎罷了。小子有詩詠道：<br><br><br><br>　　不經堅忍不成忠，士節凌夷國本空。<br><br>　　但解清談終誤國，餘風尚自染江東。<br><br><br><br>　　江東初造，百廢待興，忽聞石勒在葛陂治兵，有進攻建業消息，免不得又要開戰了。欲知後事，且閱下回。<br><br><br>　　觀懷帝之坐處危城，糧盡援絕，甚至欲出無車，欲奔無路，可見帝王失勢，比庶民猶且不如。司馬氏之列祖列宗，死後有知，應悔前時之挾權篡魏，反足貽禍子孫，是何如不為帝王之為愈也。劉曜石勒王彌輩，徒知屠掠，毫無英雄氣象，不過因晉室無人，遂至橫行海內，否則跳樑小丑，亦何能為？試看索綝賈疋等之倡言起義，一鼓而集十餘萬人，破劉粲，敗劉曜，兵威大震，向使始終如一，則中興事業，當屬諸愍帝，而瑯琊王睿無與也。彼劉曜石勒，亦烏能更迭稱雄乎？要之得人者昌，失人者亡，兩河已矣，江左雖多名士，亦不過互相標榜，無裨實用，此關洛之所以終亡，而江東之仍歸積弱也。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=22.htm>上一篇</a> &nbsp;&nbsp;&nbsp;&nbsp; <a href=24.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>