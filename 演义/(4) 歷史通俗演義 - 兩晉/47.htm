<html>
<head>
<title>開放文學--歷史通俗演義 - 兩晉--第四十八回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=46.htm>上一篇</a> &nbsp;&nbsp;&nbsp;&nbsp; <a href=48.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第四十八回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>斬敵將進滅宇文部　違朝議徙鎮襄陽城</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說慕容廆既破高句麗，即謀取宇文部。宇文部酋逸豆歸，卻先遣國相莫淺渾，引兵擊燕。皝反下令諸將，不准出戰，但須嚴守堡寨。無處非計。莫淺渾數次挑戰，無人對敵，還道是燕兵怯弱，不足為慮，遂報知逸豆歸，述及燕兵畏懦情形。逸豆歸信以為真，遂酣飲縱獵，不復設備。哪知過了一月，燕兵奮擊莫淺渾，莫淺渾大敗而逃，但以身免，餘眾都被燕兵俘去。逸豆歸方才著急，忙遣驍將涉奕乾等，調集精兵，防堵燕軍。果然慕容廆乘勝大舉，令建威將軍慕容翰為先鋒，劉佩為副，率著騎士二萬，作為正兵，再分遣廣威將軍慕容軍、渡遼將軍慕容恪、平狄將軍慕容霸，及折衝將軍慕輿根，三道並進，自引親兵為後應。左司馬高詡道：「我軍今伐宇文部，無慮不勝，惟恐將帥未免罹殃。」說著，也不願回家，但使人傳語妻孥，囑及家事，便即從軍前行。<br>　　宇文將涉奕乾，自恃驍勇，麾眾逆戰。慕容翰劉佩高詡等，與他廝殺，兩下鏖鬥，足足戰了半日有餘，未分勝負。時將天暮，翰等擬鳴金收軍，不防對面陣內，一聲梆響，箭如雨發，燕兵多被射倒。翰不禁大忿，自與劉佩高詡斷後，麾軍退還。那來箭尚未中斷，競向翰等射來。翰佩詡三將，各中流矢，忍痛支持，且戰且回。既歸本營，檢點兵馬，傷亡不少。翰令受傷軍士，皆至後帳休養，自與佩詡拔去箭鏃，幸尚未中要害，不過各負創痛，彼此敷上箭瘡藥，方覺少瘥，一面遣人報達燕王皝。皝使人複語道：「奕乾雄悍，勇冠三軍，未可輕敵，不如暫避凶鋒，待虜勢驕怠，然後進戰，自足制勝。」翰奮然道：「逸豆歸盡出銳卒，付與涉奕乾，正為奕乾素有勇名，威傾全部，我能殺敗涉奕乾，部眾聞風畏懼，不戰自&#28291;了。惟我在宇文部有年，素知奕乾有勇無謀，徒播虛聲，未識韜略，但教用一小計，便可擒戮渠魁，奈何避鋒示弱，挫我兵氣呢？」遂佯為高臥，累日不起，暗中卻約同平狄將軍慕容霸，為夾攻計。霸年方二九，善用雙槊，有萬夫不當之勇，他本與翰等分道異趨，及得翰書，方與翰約期會兵，同攻涉奕乾。<br>　　涉奕乾屢逼翰營，再四搦戰，見翰兵固壘不動，他便令兵士指名辱罵，羅羅蘇蘇，無非說翰背德負義，應速受死等語。翰置若罔聞，但戒軍士妄動，違令者斬。約莫過了三五天，已知慕容霸將到，便自起整軍，披甲上馬，開營躍出。涉奕乾正來挑戰，還道慕容翰照常閉壘，仍無戰事，因此飭眾散坐，信口喧呶。不意翰一馬當先，厲聲大呼道：「涉奕干休得羅&#21795;，今日是汝死期，特來取汝首級。」寫得突兀。涉奕乾雖然驍勇，見翰突至，聲若洪鐘，也不禁慌亂起來，忙令部眾上馬，倒退裡許，才與接戰。部眾不知就裡，疑是涉奕乾怯退，相率駭走，無復行列。翰引兵殺上，好似摧枯拉朽一般，刺倒敵兵好幾百名。涉奕乾大吼一聲，舞著大刀，挺身接戰，翰略與交鋒，一來一往，約有數合，劉佩馳馬衝至，代翰戰住涉奕乾，翰即退下，俟佩續戰數合，又命高詡替佩。是用車輪戰計。涉奕干連戰三將，並不退縮，刀法盤旋，一無滲漏。詡負瘡未愈，反敵不住涉奕乾，涉奕乾刀法一緊，沒頭沒腦的劈來，害得詡眼花繚亂，幾乎不能招架。忽斜刺裡馳到一將，戲槊並舉，左槊格住涉奕乾刀鋒，右槊刺入涉奕乾心窩，涉奕乾不及閃避，倉猝被刺，鮮血直噴，一聲狂叫，倒斃馬下。寫涉奕乾死狀，益見其有勇無謀。<br>　　看官道來將為誰？原來就是慕容霸。霸既挑死涉奕乾，便趁勢亂戮虜兵，虜兵已失了主將，當然亂竄，逃得慢的，都做了刀頭鬼。於是慕容霸在先，慕容翰在後，直入宇文部，沿途無人阻擋，一任他殺到虜庭。逸豆歸素無恩惠，部下離心，都一哄兒遁去，僅剩逸豆歸家屬，如何固守？急忙相挈遁逃，竄往漠北，宇文氏從此散亡。燕王皝接得捷報，也馳入宇文氏都城，盡收畜產資貨，闢地千餘里，徙宇文部眾五萬餘至昌黎。先是涉奕乾居南羅城，為宇文部各城領袖，皝命改為威德城，使弟左將軍彪居守，自引諸軍還都。趙主石虎，因宇文部本為藩屬，累歲朝貢不絕，至此聞逸豆歸被兵，特派右將軍白勝，並州刺史王霸，出兵相救。及行至宇文部，已成墟落，只得進攻威德城。連日未克，撤兵退去，反被慕容彪追擊一陣，喪失許多輜重，連兵士亦死了千人。虎聞白勝等敗還，也只有付諸一歎，再探逸豆歸消息，已在漠北病死，無從援助了。了過宇文氏。<br>　　高詡劉佩，箭瘡迸發，相繼畢命。詡善占天文，皝嘗與語道：「卿有佳書，獨不肯給我，未免不忠。」詡答道：「臣聞人君執要，人臣執職，執要乃逸，執職乃勞。所以後稷播種，堯不預聞。今欲占候天文，必須深夜不寐，未晨即興，備極勞苦，非至尊所宜親為，殿下何用出此哩。」觀此知高詡前言，當是從占候而知。皝乃罷議。惟慕容翰還軍後，亦因箭瘡未愈，臥病多日，嗣得漸痊，在家試騎乘馬，有人與翰有嫌，向皝進讒，誣翰詐病不朝，私習騎乘，恐將為變。皝雖借翰勇略，但心下常自忌翰，竟不察真偽，遽賜翰死。翰聞命自歎道：「我負罪出奔，幸得重還，直至今日方死，已是遲了。但羯賊跨據中原，我不自量，意欲為國家蕩壹區夏，此志不遂，遺恨無窮，這想是命數使然，尚有何言呢。」說畢，即仰藥而死。弒庶兄，害功臣，皝之殘忍可見。<br>　　會代王什翼犍，因皝妹興平公主病亡，復向燕求婚，皝使納馬千匹作為聘禮。什翼犍不允，復書多倨慢語。什翼犍娶燕王皝妹，見四十五回。皝遣世子俊等往討，什翼犍遁去，俊乃退還。既而犍復遣部酋長孫秩，至燕謝罪，皝乃遣女適代，嫁與什翼犍為繼室，一面請代女為己妃。什翼犍乃將翳槐遺女，遣嫁慕容廆。什翼犍本為慕容廆妹夫，乃娶皝女為繼室，是變做皝婿了。又復將翳槐女嫁皝，翳槐為犍兄，兄女為皝妻，皝又變為犍之姪婿，未知彼時將如何相呼？燕代仍舊和好，待後再表。<br>　　且說晉安西將軍庾翼，代兄亮鎮守武昌，府舍中屢有妖怪，乃欲移鎮樂鄉，上書朝廷，乞如所請。朝議紛紜未決，征虜長史王述，獨向車騎將軍庾冰上箋，謂不宜徙鎮，略云：<br>　　樂鄉去武昌千有餘里，數萬之眾，一旦移徙，新立城壁，公私勞擾。又江州當泝流數千裡，供給軍府，力役增倍。且武昌實江東鎮戍之中，非但捍御上流而已，緩急赴告，呼應不難。若移樂鄉，遠在西陲，一旦江渚有虞，不相接救，寧不可慮？方岳重將，固當居要害之地，為內外形勢，使窺窬之心，不知所向。昔秦忌亡胡之讖，卒為劉項之資，周惡&#27327;弧之謠，適啟褒姒之亂。是以達人君子，直道而行，禳避之道，皆所不敢。但當憑人事之勝理，思社稷之長計耳。安西之請，似不可行，乞公鑒之！<br>　　冰得箋後，頗以為然，乃撤銷翼議，仍令鎮守武昌。驃騎將軍何充，本與冰同受遺詔，夾輔晉室。嗣見冰自恃貴戚，事多專斷，乃不欲在朝屍位，乞請外調。朝旨乃令充出鎮京口，都督揚徐二州軍事，兼領徐州刺史。自是冰主內政，翼主外務，兄弟相應，又把那東晉國家，變做庾氏的產業了。時瑯琊內史桓溫，為宣城內史桓彝子，彝殉難後，晉廷特加優恤，使溫得尚南康公主。溫性情豪爽，議論崇閎，嘗與庾翼友善。翼甚相器重，當成帝未崩時，曾上疏推薦道：「溫系當世英雄，願陛下勿以常人相待，常婿相畜，誠使委以重任，必能弘濟艱難，方叔召虎不難復見哩。」但知其一，未知其二。成帝乃令溫為瑯琊內史。溫與翼彼此通問，互相標榜，即互相期許。翼常欲滅趙取蜀，及得溫慫&#24898;，更躍躍欲動，遂遣使東約燕王皝，西約涼王駿，克期並舉，當即上表道：<br><br>　　羯賊石虎，年垂六十，奢淫理盡，丑類怨叛，又欲決死遼東，皝雖驍果，未必能固。若北無掣肘之虜，則江南將不異遼左矣。臣所以輒激天良，不顧忿咎，然東西形援，未必盡舉，且議北進，移鎮安陸，入淝五百里，通道涓水，先率南郡太守王愆期，江夏相謝尚，尋陽太守袁真，西陽太守曹據等，精銳三萬，風馳上道，並勒平北將軍桓宣，往取丹水，搖蕩秦雍，御以長轡，用逸待勞。比及數年，興復可冀。臣既臨許洛，竊謂桓溫可渡戍廣陵，何充可移據淮泗，路永可進屯合肥。伏願表上之日，便決聖聽，不可廣詢同異，以乖事會。兵聞拙速，不聞工之久也。謹此吁聞。<br><br>　　這表既上，遂調發所統六州兵馬，晝夜催迫。百姓不堪需索，怨聲盈路。康帝遣使諭止，朝士亦多貽書勸阻。還有車騎參軍孫綽，又上箋力諫。翼皆不從，逕引眾出發夏口，復上表請徙鎮襄陽，略云：<br>　　臣近以胡寇有敝亡之勢，暫率所統，致討山北，略復江夏數城。臣以九月十九日發武昌，以二十四日達夏口，簡卒搜乘，停當上道，而所調供牛馬，來處皆遠，百姓所畜，谷草不充，並多羸瘠，難以涉路。加以向冬野草漸枯，往返二千里，或容躓頓，輒便隨事籌量，權停此舉。又山南諸城，每至秋冬，水多燥涸，運漕用功，實為艱阻。竊思襄陽為荊楚之舊，西接益梁，與關隴咫尺，北去洛河，不盈千里，土沃田良，方城險峻，水路流通，轉運無滯，進可以掃蕩秦趙，退可以保據上流。臣雖不武，意略淺短，荷國厚恩，志存立效，是以受任四年，唯以習戎為務，實欲上憑聖朝威靈之被，下借士民義憤之誠，因寇衰敝，漸臨逼之。去年春，曾上表請據樂鄉，廣農蓄谷，以伺二寇之釁，乃值天高聽邈，未垂察照。朝議紛紜，遂令微誠不暢。自爾以來，上參天人之微，下彩降俘之言，胡寇衰滅，為日不遠。臣雖未獲長驅中原，馘截凶丑，亦不可不進據要害，徐思攻取之宜。是以量宜入淝，徙鎮襄陽，其謝尚王愆期等，悉令還據本戍，須到所在，馳遣啟聞。<br>　　康帝迭覽翼表，與己意實不相同，就是中外臣僚，也多有異議，只庾冰桓溫，與前譙王承子無忌，極口贊成。兩庾統是元舅，雖康帝亦拗他不過，只得聽他施行。冰因翼移鎮襄陽，亦欲外出為繼，作翼聲援。康帝乃使冰都督江荊寧益梁交廣七州，及豫州四郡軍事，領江州刺史，出鎮武昌，為翼援應，且加翼都督征討諸軍事。征徐州刺史何充入朝輔政，錄尚書事，調瑯琊內史桓溫，都督青兗徐三州軍事，領徐州刺史，召還江州刺史褚裒，入為衛將軍，領中書令。轉眼間已是一年，翼有眾四萬，駐節襄陽，六會僚佐，具陳旌甲，親授各將弓矢，分給後尚餘三箭，遂奮身起座道：「我今日引眾北行，有如此矢。左右可取正鵠至百步外，由我迭射，試看我能命中否？」說著，已有軍吏擺好箭靶。翼三射三中，頓時大眾喝彩，喧聲如雷。當下檄令梁州刺史桓宣，往擊丹水。宣奉檄出兵，行至丹水附近，正與趙將李羆相值。羆驍勇過人，部下亦多精銳，竟將宣軍殺敗。宣失利奔回，翼奏貶宣為建威將軍。宣慚憤成疾，竟致謝世。翼令長子方之為義城太守，代領宣眾，又授司馬應誕為襄陽太守，參軍司馬勛為梁州刺史，並戍西城。<br>　　時趙王石虎，方大興土木，連築台觀四十餘所，又營洛陽長安二宮，工役多至四十餘萬人，並欲自鄴城起造閣道，直達襄國，一面飭河南四州，整備舟械，為南侵計﹔並朔秦雍，籌集兵馬，為西略計﹔青冀幽州，儲積芻粟，為東攻計。諸州軍趕造甲冑，共集五十餘萬人，還有舟夫篙工，又多至十七萬名。再加公侯牧宰，競營私利，暴斂橫征，民不堪命。貝邱人李弘，乘勢為亂，自言姓名應讖，號召黨羽，署置百僚。經石虎派兵剿捕，始得誅滅，連坐至數千家。虎以為亂黨立平，無人敢侮，索性日日畋游，縱情淫樂。又嘗微服出行，覘察工役。侍中韋悛，婉言規諫，虎厚賜谷帛，似重善言，其實是並不少悛，荒誕如故。秦公韜為虎庶子，常得虎寵，獨太子宣隱加豬忌，與韜有嫌。右僕射張離，向宣獻媚，謂宜減削諸公府吏，免致侵逼東宮，宣聞言大悅，即令張離上書奏請，得虎允許，遂飭秦燕義陽樂平四公府，只准置吏百九十七人，兵二百人。四公以下，三成減二，為這一番裁減，得騰出兵士四萬，悉配東宮。諸公相率含怨，遂生暗釁。石虎尚似睡在夢中，一些兒沒有察覺。<br>　　會青州守吏報稱濟南平陵城北，有一石頭雕制的老虎，忽然活動，走至城東南，後有狼狐千餘頭跟著，所過腳跡，統皆成蹊。石虎大喜道：「石虎便是朕名。自西北徙至東南，大約天意欲使朕蕩平東南呢。天意不可違，應敕諸州兵悉集，明年當由朕親率六軍，奉天南討便了。」全是妄想。於是群臣皆賀。就中有一百七人，上皇德頌，說得石虎功德巍巍，盡情諛媚。虎益加歡忭，遂制令民家五戶，出車一乘，牛二頭，米十五斛，絹十匹，違令者斬，不足亦斬。可憐百姓無從籌給，甚至賣男鬻女，上供軍需，尚不滿數，沒奈何自縊道旁。鄉村林麓，遺骸累累，一方怨氣，釀成變異。泰山上面，有石自燃，八日乃滅。東海有大石自立，旁有血流。鄴西山石間出血，流十餘步，延袤二尺餘。太武殿初成，壁上多繪古聖先賢，忠臣孝子，貞夫烈婦，忽皆變做異狀，猙獰可怖，過了旬日，頭皆縮入肩中，僅餘冠巾露出。虎也覺驚異，秘不使宣。惟佛圖澄為虎所信，呼令入視。澄但欷歔流涕，不發一言。澄為奇僧，何不借端規諫？乃徒以流涕了事！已而虎御太武前殿，宴饗群臣，見有白雁數百翔集，虎命群臣起射，無一得中，復由自己射雁，亦無所得，不由的驚詫起來，乃召問太史令趙攬。攬密白道：「白雁集庭，是宮室將空的預兆。陛下但靜鎮宮城，不可南行，便足隱弭此變了。」還是攬能善諫。虎因往至宣武觀，大閱軍士，各軍已會集百餘萬，候命南下，當由虎校閱一番，飭令散歸，全體解嚴。嗣是虎無意南下，但飭各戍將嚴守本汛，不得擅離，所以晉朝的庾翼庾冰，主張北伐，調兵遣將，瞎鬧了一年有餘，雖然不見成功，還算是未經大敵，不至大敗。至康帝建元二年九月，帝忽寢疾，日甚一日，險些兒要歸天了。小子有詩歎道：<br><br>　　國喪才了又遭喪，兩載君王一旦亡。<br>　　畢竟丘山容易倒，讖文未必盡荒唐。<br><br>　　讖文見前回。欲知康帝曾否崩逝，且看下回再表。<br>　　慕容翰之智，足以料涉奕乾，並足以料逸豆歸，獨於慕容廆之雄猜好忌，反不能逆料，卒至自殺其身，豈明能燭遠，而昧於察近耶？蓋喜功之心一深，往往忽近圖遠，能料敵人於千里之外，而於蕭牆之間，轉輕心掉之。文種見誅於勾踐，韓信被殺於呂後，皆類是耳。彼晉之庾翼庾冰，亦未始非喜功之士，才不逮慕容翰，而權且過於慕容翰。幸而趙虎荒虐，將士離心，晉康庸弱，主權旁落。兩庾得張皇其詞，違眾自行，丹水一戰而桓宣敗還，先機已挫，假令石氏之百萬雄師，長驅南牧，試問兩庾將如何對待乎？謀之未臧，乃欲以僥倖圖功，雖曰名正言順，其如才力之未逮何也？<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=46.htm>上一篇</a> &nbsp;&nbsp;&nbsp;&nbsp; <a href=48.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>