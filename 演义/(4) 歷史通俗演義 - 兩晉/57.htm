<html>
<head>
<title>開放文學--歷史通俗演義 - 兩晉--第五十八回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=56.htm>上一篇</a> &nbsp;&nbsp;&nbsp;&nbsp; <a href=58.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第五十八回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>圍廣固慕容恪善謀　戰東河諸葛攸敗績</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說苻生被徙入別室，醉尚未醒，當即有人傳入，廢生為越王，生亦不知為何人所授。及醒後已失權威，雖然懊惱異常，但已似鳥入籠中，無從跳躍，只好再向酒中尋樂，終日沈酣。那苻法苻堅，已廢去暴主，無人反抗，遂議另立嗣君。法與堅互相推讓，法謂：「堅系嫡嗣，且有賢名。」堅謂：「法年較長，應該序立。」兄弟謙說多時，迄無定議。惟群臣多主張立堅，堅母苟氏趨入道：「社稷重事，我兒既自知不能，不如讓人。若謬膺大位，他日有悔，當由諸君任咎哩。」看到後文，才知苟氏所言，寓有深意。群臣一齊頓首，盛稱堅賢，必能安邦定國。苟氏乃喜。遂由堅升殿即位，自立帝號，稱大秦天王。誅董榮趙韶等二十餘人，復遣使逼生自盡。生臨死時，尚飲酒數鬥，醉倒地上，不省人事，當被堅使拉斃，年只二十三，在位二年有餘，堅諡生為厲王。生子馗尚值幼衝，許襲越王封爵，總算是秦王堅的仁恩。句中有刺。當下大赦改元，年號永興，追諡父雄為文桓皇帝，尊母苟氏為皇太後，妻苟氏為天王後，子宏為太子，兄法為丞相，都督中外諸軍事。諸王皆降封為公。從祖永安公侯為太尉，晉公柳為車騎大將軍尚書令，封弟融為陽平公，雙為河南公，子丕為長樂公，暉為平原公，熙為廣平公，叡為鉅鹿公，命李威為左僕射，梁平老為右僕射，強汪為領軍將軍，呂婆樓為司隸校尉，王猛為中書侍郎。<br>　　猛自還居華陰後，隱遁如故。應五十六回。堅欲圖生，令呂婆樓廷訪人才，婆樓與猛有舊交，因即舉薦。堅遂使婆樓往召，猛應召而至，與堅談及時事，口若懸河，滔滔不絕，說得堅傾心悅服，自謂如劉玄德遇孔明，竭誠相待。及斬關廢立，猛亦與謀。李威為苟太后姑子，堅事威如父，威亦知猛賢，勸堅委猛國事。堅嘗語猛道：「李公知君，不啻管鮑。」所以猛事威如兄。堅又任薛贊為中書侍郎，權翼為給事黃門侍郎，令與猛並掌機密。贊與翼皆姚襄參軍，降秦事堅，堅任為心膂，事輒與商，這且不在話下。<br>　　惟堅母苟氏，尊為太后，嘗恐眾心未附，嗣主不安，又因法為庶長，得攬大權，將來未免生變，特別加防。一日出遊宣明台，路過法第，留心注視，正值車馬盈門，非常熱鬧，他遂憂上加憂，返與李威密謀，即夕發出內旨，收法賜死。堅倉猝聞報，趨往東堂，與法訣別，流涕悲號，甚至嘔血。法雖由內旨賜死，堅豈真不可挽回？乃佯為慟哭，欺人可知。及法死後，諡曰獻哀，封法子陽為東海公，敷為清河公，於是舉異才，修廢職，課農桑，恤困窮，禮神祗，立學校，旌節義，如前時魚遵雷弱兒王墮毛貴梁楞梁安段純辛牢等後嗣，俱量能授用，且追複本身官爵，依禮改葬，吏民大悅。無非噢咻小惠。尚書左丞程卓，案多不治，勒令免官，代以王猛。既而並州鎮將張平，據州叛命，堅遣建節將軍鄧羌往討，殺敗平軍，擒平養子蠔，送入長安。平乃悔罪投誠，堅特旨赦免，仍署平為右將軍，並命蠔為武賁中郎將，但徙平部曲三千戶入關。是年秋季天旱，堅減膳撤懸，發出金帛錦繡，充作賑資。後宮後妃，悉去囉&#32093;，開墾山澤，與民共利，因此旱不為災。看官！試想從前苻生在位時，如何暴虐，如何昏狂，此次得了這位英主，與苻生判若天淵，真是倒懸立解，事半功倍，還有何人不歌功頌德，想望太平呢？其實是牢籠手段。<br>　　且說燕主慕容俊，僭號稱帝，雄長朔方，接應五十四回。大封宗室諸臣，多授王爵。慕容軍得封襄陽王，慕容恪得封太原王，慕容評得封上庸王，慕容霸得封吳王，慕容疆得封洛陽王。軍為撫軍將軍，恪為大司馬侍中大都督，錄尚書事，皆留居薊城。惟遣評為征南將軍，都督秦雍益梁江揚荊徐兗豫十州諸軍事，使鎮洛水。疆為前鋒，都督荊徐二州諸軍事，進屯河南。霸為安東將軍，領冀州刺史，留守舊都龍城。霸有勇略，前曾得乃父皝歡心，特名為霸，恩遇比世子為優。俊頗懷嫉忌，不過因霸常立功，未便加罪。霸少好畋游，墮馬折齒，俊既僭位，令霸改名為■，霸不願受命，至是乃令減去右旁，但留垂字。霸始易名為垂。垂既鎮龍城，撫眾課民，得收東北大利。俊又恐他勢盛，仍復召還。俊母段氏，系出徒河，與段遼從子龕，有中表誼。龕父名蘭，蘭死後，龕收遺眾，東屯廣固，自號齊王，向晉稱藩，襲燕郎山，擊走俊將滎國，乃貽書與俊，抗稱中表，斥俊僭號。俊得書甚怒，即遣太原王恪為征討大都督，尚書令陽騖為副，同討段龕。先是俊父皝臨終時，曾有遺言囑俊云：「恪智勇兼濟，才堪任重，騖志行高潔，忠乾貞固，可托大事。」俊謹記勿忘，凡軍國重要，統與二人商決。此次因龕眾方盛，特遣二人出師。龕弟羆驍勇過人，且有智謀，聞燕軍將至，即向龕獻議道：「慕容恪素善用兵，更有陽騖為助，率眾前來，恐不可當，若聽彼渡河，頓兵城下，雖欲乞降，亦不可得。王但固守城中，由羆帶領精銳，往拒河上﹔幸得戰勝，王可合兵力追，乘勝殲虜，使他匹馬不返，萬一不勝，即可請降，尚不失為萬戶侯哩。」龕不肯從。已而羆聞燕軍近河，重申前議，龕仍不許，羆情急語戇，竟觸龕怒，拔劍殺羆。未曾遇敵，先將親弟殺死，安得不亡。那慕容恪方屯兵河上，安排舟楫，好幾日不敢渡河，也恐龕遣兵掩擊，格外持重。至探得殺羆消息，才知龕無能為，麾兵急渡，陸續東進，行至淄水南岸，方見龕自來拒戰。恪與騖分軍為二，包抄龕兵，龕左右遇敵，招架不住，遂至敗退。龕弟欽被擒，右長史袁范等，統皆戰死。恪追龕至廣固城下，龕閉門固守，恪但令軍士築柵，四面兜圍，另分兵招撫旁郡。龕所有諸城，依次附燕。恪或仍令故吏居守，或請派新官往署，從容佈置，進退咸宜﹔獨未嘗督攻圍城，鎮日裡按兵不動。諸將莫名其妙，群請速攻。恪乃與語道：「用兵不宜執一，或宜緩行，或宜急取，若彼我勢均，外有強援，一或頓兵，腹背受敵，自應急攻為是，冀速大利﹔倘我強彼弱，又無外援，不如羈住守兵，靜待彼斃，兵法所謂十圍五攻，便是此意。龕恩結賊黨，眾未離心，前此淄南一戰，彼非不銳，不過用兵未善，為我所敗﹔今我得憑阻天險，上下戮力，攻守勢倍，行軍常法，必欲急攻，諒亦數旬可克，但恐困獸猶鬥，必須惡戰，傷我士眾，定在意中。我國家連年用兵，未得休息，我每念士卒瘡痍，幾忘寢食，奈何再輕殘民命哩？故我意持久以取，勿貪近功。」諸將始皆下拜，自稱未及。我亦佩服。就是軍士聞言，亦皆悅服。於是嚴固圍壘，屯田課耕。齊民亦爭運糧芻，饋給燕軍。<br>　　好容易過了半年，城中糧儲已盡，樵彩路絕，甚至人自相食，龕不得已悉眾出戰。恪早防到此著，開壘接仗，潛令騎兵抄到龕兵背後，截他歸路。龕兵統皆枵腹，怎能殺得過燕軍？一經交鋒，便即敗卻，龕只好退回。不意到了城邊，又被燕騎截住，弄得進退兩難，沒奈何拚死殺入，才得衝開走路，踉蹌入城。燕騎也不去追逼，唯驅殺龕眾，斬馘殆盡，守兵從此奪氣，莫有固志。龕窮蹙萬分，因使部將段蘊，縋城夜出，詣晉乞援。晉遣北中郎將荀羨，率兵往救，進次瑯琊，探得燕軍強盛，不敢輕進。陽郡守將王騰，方背龕降燕，他想討好恪前，立些功績，遂不待恪命，欲乘虛襲晉鄄城。將士方調發出去，誰知晉軍已掩到城下，原來晉將荀羨，自恐逗留得罪，正思進攻陽郡，求功補過，湊巧陽郡出兵，城內空虛，遂引軍撲城，日夜不休。老天有意做人美，連宵下雨，衝坍城牆，羨即乘隙攻入，把騰擒住，殺死了事。欲侮人者反為人侮，可見貪足殺身。騰所遣赴鄄將士，中途聞耗，當然駭散，不消細敘。惟段龕待援不至，無法支持，且經恪許他不死，乃面縛出降。恪入城安民，禁止侵掠，人民大悅，遂定齊地。命龕為伏順將軍，同返薊城。留鎮南將軍慕容塵居守廣固。龕後為俊所殺。<br>　　晉將荀羨，聞廣固失陷，退還下邳，留泰山太守諸葛攸，及高平太守劉莊，率兵三千守瑯琊。參軍戴逯，率兵二千守泰山。燕將慕容蘭屯汴城。羨順道進擊，斬蘭而去。越年燕太子曄病逝，諡曰獻懷。俊立第三子暐為太子，改元光燾。是年即晉穆帝昇平元年。晉泰山太守諸葛攸，攻燕東郡，進兵武陽。俊復遣慕容恪陽騖，及樂安王臧，俊之子。引兵拒攸。攸才略有限，哪裡是慕容恪的對手，一戰即敗，逃回泰山，恪遂進兵渡河，連陷汝潁譙沛諸郡縣，分置守宰，振旅北歸，還據上黨，收降河內太守馮鴦，略定河北全境。燕主俊遂自薊城徙都鄴中，繕修宮殿，復作銅雀台。注見前。命昌黎遼東二郡，建廟祀廆。范陽燕郡，建廟祀皝，即派護軍平熙，領將作大匠，監造二廟。獨吳王垂素遭俊忌，垂妃段氏，為故鮮卑單於段末柸女，才高性烈，自恃貴姓，又不肯尊事俊後。後可足渾氏引為深恨，遂與中常侍涅浩密謀，誣稱段氏為巫盅事，收付廷尉訊驗。虧得段氏抵死不認，垂始得免連坐。段氏不堪箠楚，竟死獄中。俊頗加悔憫，乃授垂為東夷校尉，領平州刺史，出鎮遼東。幸有此婦，應該終身頂禮。<br>　　秦右將軍張平，復叛秦降燕，據有並州壁壘三百餘所，得胡晉遺民十餘萬眾。會燕調降將馮鴦為京兆太守，改令別將呂護代任。鴦與護陰相聯絡，通款晉廷，就是張平亦模稜兩可，意欲聯晉。俊遣上庸王慕容評討鴦，鴦固守不下，再由燕領軍將軍慕輿根，奉命助評，合兵急攻。鴦乃開城夜遁，奔投呂護。評又移兵往攻張平，平正與兗州刺史李歷，安西將軍高昌，通使連盟，陽事燕主，暗通秦晉。張平歷見前文，李歷高昌見五十四回中。評偵實報聞，燕主俊使陽騖討昌，樂安王臧討歷。歷從濮陽奔滎陽，昌從東燕奔樂陵，平勢日孤，所署征西將軍諸葛驤，鎮東將軍蘇象，寧東將軍喬庶，鎮南將軍石賢等，又舉並州壁壘百餘所，降順燕軍。那時平支撐不住，也率眾三千奔平陽，竟遣使向晉乞降。<br>　　俊因晉屢納叛將，遂思大舉南下，並擬經略關西，當下命州郡校閱現丁，詳核隱漏，每戶只准留一丁，餘悉充當兵役，定額一百五十萬，約期來春大集，進臨洛陽。武邑人劉貴上書，極陳民力雕敝，不應過事徵調，並陳時政失宜十三事。俊乃寬限征發，改來春為來冬，但中使仍然四出，募兵征餉，絡繹道旁。郡縣不堪供億，相率咨嗟。太尉封弈，謂：「調發事宜，盡可責成州郡，不必另行遣使，所有從前使臣，概請召還，以省煩擾。」俊總算依議。已而晉北中郎將荀羨，攻入山荏，擒住燕泰山太守賈堅。堅祖父本皆晉臣，羨因勸堅降順，且與語道：「君世代事晉，不應忘本歸虜。」堅答說道：「晉自棄中原，並非堅甘心忘本。今既身為燕臣，怎得再思改節呢？」遂絕粒而死。愚忠亦不足道。<br>　　忽由燕將慕容塵，遣司馬悅明來救泰山。羨與戰失利，只好退走，山荏復被燕軍奪去，羨憤恚成病，上書求代。晉廷乃遣吳興太守謝萬為西中郎將，監督司豫冀並四州軍事，領豫州刺史。再命散騎常侍郗曇為北中郎將，都督徐兗青冀幽五州軍事，領徐兗二州刺史。二人才具，均不及羨，惟曇為故太尉郗鑒次子，萬為故鎮西將軍謝尚從弟，皆以門閥邀榮，得列方鎮。右將軍王羲之曾貽萬書，說他用非所長，既已受職建牙，應與士卒共同甘苦。萬不能用。萬兄謝安，亦誡萬道：「汝為元帥，須常接待諸將，聯絡歡心，不宜自命風流，矜才傲物。」萬亦不少悛。臨行時，由安親托諸將，一一慰勉。萬還道阿兄多事，怏怏而去。為後文敗歸伏線。荀羨解職還都，旋即去世。穆帝很加悲悼，歎為折一股肱，因追贈驃騎將軍。羨尚有令名，故敘及病歿。<br>　　未幾為昇平三年，晉泰山太守諸葛攸，大起水陸兵士，共得二萬餘人，再往伐燕，自石門進次河渚，分遣部將匡超據碻磝，蕭館屯新柵，督護徐冏，帶領水軍三千，游弋河中，泛舟上下，作為東西聲援。燕主俊即命上庸王評，率同長樂太守傅顏等，領兵五萬，往拒攸軍。評屢經戰陣，紀律頗嚴，部下又統皆精銳，踴躍爭先，行至東阿相近，正與攸軍遇著，不待列營休息，便即麾兵上前，步騎相間，縱橫馳驟。攸雖有志平虜，怎奈才力不濟，徒靠著一時血氣，究竟敵不過百戰雄師，兩下交戰多時，攸軍多半受傷，眼見是旗靡轍亂，不能再奮，沒奈何敗退下去。評趨兵追擊，大殺一陣，俘斬不可勝計，遂乘勝圍攻東阿，且分兵進窺河洛。<br>　　晉廷詔令西中郎將謝萬，出駐下蔡，北中郎將郗曇，出駐高平。萬在軍中，仍然嘯詠自如，未嘗拊循士卒，每經升帳，不發一言，但手執如意，指麾四座。將士統不服萬，萬尚不以為意，引眾出渦潁間，擬援洛陽。途次聞郗曇退屯彭城，不禁惶駭，也即拍馬逃歸。部將見他傲慢無能，相率鄙視，恨不得將他刃斃，只因受安囑托，未敢妄言，但各走各路，分道引歸罷了。究竟曇為何事退兵？後來傳下詔書，才知曇因病自歸。朝廷格外原諒，僅降曇為建武將軍，惟謝萬無故&#28291;退，罪難輕恕，著即免為庶人。還是失刑。<br>　　燕上庸王慕容評，正想略定河洛，會接燕主俊寢疾消息，乃收兵還鄴。俊自太子曄逝世，不免追悼，嘗對群臣流涕，謂此兒若在，我可無憂。又因嗣子暐年輕質弱，未及乃兄，深以為慮，因此寢饋不安，釀成心疾。一夕，夢見石虎闖入，牽臂亂齧，不由的猛呼一聲，才將夢魔驅出，醒後尚覺臂痛，乃命發掘虎墓，有棺無屍。尋復懸賞百金，購人告發。適有故趙宮女李菟，得知石虎葬處，在鄴宮東明觀下，因即應募報聞。俊遂令李女引示，發掘至數丈以下，果得一棺，剖棺出屍，僵臥不腐。俊親往驗視，用足蹴踏，對屍怒叱道：「死羯奴敢夢擾活天子麼？」說著，又命御史中丞楊約，數他罪惡，計數百件，遂加鞭撻，打得筋斷骨折，乃投諸漳水中。死尚被罰，人何苦生前作惡？屍尚倚著橋柱，終未漂沒。及苻秦滅燕，王猛始收屍埋葬，並殺女子李菟，這是後話。王猛亦未免好事。惟俊既棄去虎屍，病仍未痊，因召大司馬太原王恪，入室與語道：「我病恐不起，將與卿等長別。人生壽數，本有定限，死亦何恨，但秦晉未平，景茂尚幼，暐字景茂。怎能遽當大位？我欲效宋宣公故事，即以社稷付汝，汝意以為何如？」恪答道：「太子雖幼，秉性寬仁，必能勝殘去殺，為守成令主。臣實何人，怎敢上乾正統？」俊變色道：「兄弟間還要虛飾麼？」恪從容道：「陛下既稱臣能主社稷，難道不能輔少主嗎？」俊乃轉怒為喜道：「汝果能為周公，我復何憂？」恪便趨退。俊復召吳王垂還鄴，尋因病體少瘥，復欲遣兵寇晉。越年正月，且出郊閱兵，派定大司馬恪，及司空陽騖為正副元帥，定期出兵。是夕還宮，自覺勞倦。翌日，舊疾復發，遂至危篤，即召恪與陽騖，暨司徒評，領軍將軍慕輿根等，受遺輔政，言畢遂殂，年五十三，在位十有二年。燕人稱俊為令主，小子有詩歎道：<br><br>　　六朝衰運慨泯棼，遍地胡腥不忍聞。<br>　　但得一方中主出，民間已是號賢君。<br><br>　　俊既病逝，百官復議立恪，究竟恪是否從眾，容至下回敘明。<br>　　慕容俊僭號稱尊，國勢日盛，所恃者莫如慕容恪，次為慕容垂，而慕容評尚不足道也。觀恪之往圍廣固，不欲急攻，非特深諳兵法，並且體恤全軍。迨段龕出降，禁止侵掠，不嗜殺而齊地自定，雖古之良將，無以過之。俊能承父遺命，倚恪為重，並及陽騖，其致強也宜哉。且平時雖嘗忌垂，而不忍加罪。垂妻被誣，仍免垂連坐，使鎮遼東，俊其固有知人之明乎？慕容評粗具戰略，視恪與垂，相去實遠，而晉將諸葛攸等，尚為所敗，晉實無人，此燕之所以橫行河朔，而益得稱雄也。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=56.htm>上一篇</a> &nbsp;&nbsp;&nbsp;&nbsp; <a href=58.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>