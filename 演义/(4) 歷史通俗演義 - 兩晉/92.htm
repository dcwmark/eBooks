<html>
<head>
<title>開放文學--歷史通俗演義 - 兩晉--第九十三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=91.htm>上一篇</a> &nbsp;&nbsp;&nbsp;&nbsp; <a href=93.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第九十三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>葬愛妻遇變喪身　立猶子臨終傳位</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說後秦主姚興，連接嶺北警報，始悔從前不聽黃兒，黃兒就是姚邕小字，但此時已經無及，只好嚴飭邊城防備。勃勃已殺死婦翁沒奕於，不欲立妻為後，乃更遣使至南涼，向禿發&#20617;檀乞婚。&#20617;檀不許，勃勃遂率騎兵二萬，進攻南涼。&#20617;檀方與沮渠蒙遜互起戰爭，少勝多敗，又遇勃勃來攻，慌忙移軍陽武，與他對敵。勃勃氣勢方盛，所向無前，南涼兵已經戰乏，怎能招架得住？一場角逐，&#20617;檀大敗，將佐死了十餘人，兵士傷斃萬餘，自與散騎逃入南山，才得倖免。勃勃裒屍成邱，號為髑髏台﹔又大掠人民牲畜，滿載而歸。<br><br>　　時西秦主乞伏乾歸，自苑川入朝後秦。姚興聞他兵勢寢強，恐將來不易制服，因留乾歸為主客尚書，惟令他長子熾磐，署西夷校尉，監撫部眾。&#20617;檀陰欲背秦，曾遣使邀同熾磐，共圖姚氏。熾磐殺死來使，傳首長安。興得熾磐報聞，方知&#20617;檀已有貳心，非但不肯往援，且欲聲罪致討。&#20617;檀大懼，急還姑臧，並將三百里內民居，悉數徙入，國中駭怨。屠各部內的成七兒，劫眾謀叛，幸虧殿中都尉張猛，設法解散，騎將白路等追斬七兒，才得無事。尋又由軍諮祭酒梁裒，輔國司馬邊憲等，潛圖不軌，事泄被誅，這是南涼氣運未終，所以還有此僥倖呢。暫作一結。<br><br>　　小子因後燕構亂，正在此時，不得不插敘慕容熙事，成一片段文章。回應八十八回。慕容熙納二苻女，姊為昭儀，妹為皇后，寵愛的了不得。大興土木，築造宮室，最大的叫做龍騰苑，廣袤十餘里，役徒二萬人，苑內架迭景雲山，台廣五百步，峰高十七丈﹔又建逍遙宮甘露殿，連房數百，觀閣相交。熙與苻氏兩姊妹，朝游暮樂，快活異常，兩女所言，無不依從，甚至刑賞大政，亦嘗關白帷房，使她裁斷，所以兩女權力，幾出熙上。會熙游城南，暫憩大柳樹下，忽聽樹中有聲發出，好似有人呼道：「大王且止！大王且止！」熙甚覺駭異，即命衛士用斧伐樹。樹方劈開，忽有一大蛇蜿蜒出來，長約丈餘，閃閃有光，當由衛士各用長槊，競相攢刺，好多時才得刺死。維虺維蛇，女子之祥。大苻女正隨熙同行，見了這般大蛇，也覺驚心，迨還宮後，遂至精神恍惚，體態慵忪，過了數日，便一病不起，奄臥&#29248;中。龍城人王榮，自言能療昭儀疾病，願為診治。熙忙使入視，開方進藥，連服了兩三劑，竟把這如花似玉的苻昭儀，醫得兩眼翻白，一命嗚呼。好一個醫生。熙不勝悲憤，命將王榮拿下，責他妄言誕語，反使寵妾速亡，當下推出公車門，處以磔刑，支解四體，焚骨揚灰。庸醫殺人，未嘗無過，但何至犯此大罪？一面用後禮殮葬，追諡為愍皇后。熙經此悼亡，連日不歡，虧得宮中還有個小苻女，本來是寵過乃姊，以小加大，此次從旁解勸，格外綢繆，方把那慕容熙的悲傷，漸漸的淡了下去。娥眉善妒，不問姊妹。熙固悼亡，安知小苻女不暗地生歡？<br>　　光始四年冬季，光始系慕容熙年號，見前。東方的高句驪國，入寇燕郡，殺掠百餘人。越年孟春，熙督兵東征，令苻後從行。到了遼東，攻高句驪城，仰用衝車，俯鑿地道，高下並進，守兵不遑抵禦，幾被陷入。熙遍號令軍中道：「待鏟平寇城，朕當與後乘輦共入，休得著忙！」將士等得了此令，只好緩進，城內得嚴加堵塞，反致難下。會春寒加劇，雨雪霏霏，兵士多致凍僵，熙與苻後披裘圍爐，尚覺不溫，只好引兵退還。遼西太守邵顏，供應不周，遂至黜責，並欲將顏處死。顏亡命為盜，侵掠人民。熙遣中常侍郭仲往討，用了無數的兵力，才得斬顏。轉瞬間又是暮冬，苻後欲北往圍獵，熙不得不依。出獵已畢，苻後尚不肯還宮，勸熙北襲契丹，熙乃在塞外過年。元旦已過，即與苻後進趨陘北，探得契丹兵戍，很是嚴密，料難進取，因擬收兵南歸。偏苻後不欲空行，定欲出些風頭，得著戰勝的榮譽，方肯回南，熙不忍違抗後旨，又未敢輕迫契丹，只好想出別法，改向東行，再襲高句驪。途中不便載重，索性將輜重棄去，但率輕騎東趨。軍行三千餘里，士馬俱疲，又適遇著大雪，凍死累累，勉強行至木底城，攻打了一二旬，全然無效，夕陽公慕容雲，身中流矢，因傷辭歸，士卒亦無鬥志，苻後興亦垂盡，乃一並引還。婦人之誤國也如此。<br><br>　　慕容寶子博陵公虔，上黨公昭，皆為熙所忌，誣他謀反，相繼賜死。又為苻後砌承華殿，高出承光殿一倍，負土培基，土與谷幾至同價。宿衛典軍杜靜，載棺詣闕，上書極諫。熙怒令斬首，棄屍野中。苻後嘗在季夏時，思食凍魚膾，至仲冬時，思食生地黃。熙令有司採辦，有司無從覓取，竟責他不奉詔命，輒置死刑。到了光始七年的元旦，復改元建始，大赦境內。太史丞梁延年，夢見月光散彩，化為五白龍，就在夢寐中占驗吉凶，謂：「月為臣象，龍為君象，將來臣化為君的預兆。」說著，竟被雞聲喚醒，想了片刻，覺得夢象不虛，乃起語家人道：「國運恐要垂盡了。」<br><br>　　已而由春歷夏，苻後忽然遘疾，急得慕容熙眠食不安，遍求內外名醫，多方療治。偏偏曇花易散，好夢難圓，芣苜無靈，芙蕖竟萎。熙悲號擗踴，如喪考妣，且在屍旁陪著，終日不離，自朝至暮，撫屍大哭道：「體已冷了，難道果就此絕命麼？」道言未絕，竟至暈倒地上。好一個義夫。左右慌忙救護，過了多時，才得甦醒，不如就此死去，省得後來飲刀。還是哭泣不休，囑令緩殮。時當孟夏，天氣溫和，屍身不致驟壞，停擱兩日，左右屢請殮屍，方才允准。大殮已畢，蓋棺移殿。熙不許移棺，還望她起死回生，再命左右啟棺審視。說也奇怪，那屍體原是未朽，並且面色如生，仍然杏臉桃腮，紅白相襯。熙親為摩撫，看一回，哭一回，嗣復想入非非，俯下了首，與死後接一個吻。兩口相交，禁不住慾火上炎，竟遣開左右，扒入棺內，俯壓屍身，把她卸去下衣，演出一番獨角戲。聞所未聞。好一歇才平欲火，仍復出棺，見屍身忽然變色，蓬蓬勃勃的臭氣，熏將出來。熙方始避開，召入侍從，把棺蓋下，自己斬衰食粥，就宮內設立靈位，令百僚依次哭靈﹔且暗令有司監視，凡哭後有淚，方為忠孝，若無淚即當加罪。於是群臣震懼，莫不含辛取淚，免受罪名。前高陽王慕容隆妻張氏，本為熙嫂，素美姿容，兼有巧思，熙將令為苻氏殉葬，特吹毛索瘢，把她襚靴拆毀，見有敝氈，即誣她厭勝，勒令自盡。三女叩頭求免，熙終不許。可憐這位張嫠婦，平白地喪了性命。畢竟美人薄命。熙又傳出命令，凡公卿以下，及兵民各戶，統須前往營墓。墓制非常弘敞，周輪數里，內備藻繪，下及三泉，所費金銀，不可勝計。熙語監吏道：「汝等須妥為辦理，朕將隨後入此陵了。」右僕射韋璆等，並恐殉葬，沐浴待死，還算命未該絕，不見令下。至墓已營就，號為徽平陵。啟殯時全體送葬，惟留慕容雲居守。熙披發跣足，步隨柩後。喪車高大，不能出城，因即拆毀北門，才得舁出。長老私相歎息道：「慕容氏自毀國門，怎得久享呢？」<br><br>　　既至南苑，忽由中黃門趙洛生，踉蹌奔至，報稱禍事。看官道是何因？原來中衛將軍馮跋，左衛將軍張興，曾坐事出奔，至是得混入城中，與跋從兄萬泥等二十二人，密結盟約，即推慕容云為主，發尚方徒五千餘人，分屯四門。跋兄子乳陳等鼓噪入宮，禁衛皆散，遂由跋等閉門拒熙。熙得趙洛生警報，卻投袂奮起道：「鼠子有何能為？待朕還剿，便可蕩平。」說著，即收發貫甲，馳還赴難。夜至龍城，門已緊閉，命衛士攻撲多時，無從得勝，乃退入龍騰苑中。越日，由尚方兵褚頭，逾城從熙，自稱營兵將至，願來助順。熙未曾聽明，便即趨出。前勇復怯，不死已餒。左右不及隨行，待了半日，未見熙還，方向各處找尋，並無下落，只有衣冠留在溝旁。中領軍慕容拔，語中常侍郭仲道：「大事垂捷，主上卻無故出走，令人可怪，但城內已經懸望，不應久延，我當先往城中，留卿待著，卿如尋得主上，便應速來。若主上一時未歸，我亦好安撫兵民，再出迎駕，也不為遲哩。」郭仲允諾。拔即率壯士二十餘人，趨登北城。城中將士，還道是熙已前來，俱投械請降，已而熙久不至，拔無後繼，眾心疑懼，復下城赴苑，遂皆&#28291;散，拔竟為城中人所殺。<br><br>　　慕容雲既據龍城，令馮跋等搜捕慕容熙。熙自龍騰苑出走，錯疑城中兵來攻，避匿溝下，累得拖泥帶水，狼狽不堪。良久不見變動，方從溝中潛出，脫去衣冠，輾轉逃入林中，為人所執，送至雲處。雲親數熙罪，把他處斬，好與大小苻女，再去交歡，也不枉一死了。並殺熙諸子，同殯城北。總計熙在位七年，還只二十三歲，當時先有童謠云：「一束&#34241;，兩頭燃，禿頭小兒來滅燕。」燕人初不解所謂，及熙死雲手，才應謠言，&#34241;字上有草，下有木，兩頭燃著，乃是草木俱盡，成一高字。雲本姓高，系高句驪支庶，從前慕容皝破高句驪，被徙青山，遂世為燕臣。雲父名拔，小字禿頭，拔有三子，雲列第三，所以稱為禿頭小兒，起初入事慕容寶，拜為侍御郎，旋因襲敗慕容會軍，寶乃養為義兒，封夕陽公。見八十一回。馮跋向與交好，所以推他為主，篡了燕祚，當下僭稱天王，複姓高氏，大赦境內，改元正始，國仍號燕。命馮跋為侍中，都督中外諸軍事，領征北大將軍，開府儀同三司，錄尚書事，封武興公。馮萬泥為尚書令，馮乳陳為中軍將軍，馮素弗為昌黎尹，兼撫軍大將軍，張興為輔國大將軍。此外，封伯子男及鄉亭侯，共五十餘人。所有慕容熙故臣，仍令復官。諡熙為昭文皇帝，與苻後同葬徽平陵。自慕容垂僭號稱帝，至熙共歷四世，凡二十四年。高云為慕容寶養子，或仍附入後燕譜錄，其實是已經易姓，不能再沿舊稱了。《通鑑》列高雲於北燕，不為無見，惟《晉書》及《十六國春秋》，仍附雲於後燕之末。是時，南燕主慕容備德，據住廣固，勢尚未衰，蹉跎過了五年，已是六十九歲，苦無後嗣，探聞兄子超流寓長安，乃遣使購求。超母子嘗隨呼延平奔入後涼，前文中已曾敘過，見八十七回。後因涼主呂隆，失國降秦，呼延平又挈超母子徙入長安。未幾平歿，超號慟經旬，母段氏語超道：「我母子死中逃生，全虧呼延氏保護，若受恩不報，必受天殃。平今雖死，我欲為汝納呼延女，聊報前恩，汝以為何如？」超當然從命，遂娶平女為妻。平女嫁超，想有兩三年稱後的福氣。惟因諸父在東，恐為秦人所捕，乃佯狂乞食，敝服游市中，秦人都目為賤丐。獨東平公姚紹，看破隱情，即入白姚興道：「慕容超姿乾魁偉，必非真狂，願微加爵祿，略示羈縻。」興便召超入見，詳加研詰。超故為謬語，答非所問，興顧語紹道：「諺雲『妍皮裹癡骨』，今始知是妄語哩。」乃叱超令退，不復加意。超得自由往來，無拘無束，途中遇著一個相士，叫做宗正謙，看超面目，便與語道：「汝當大貴，奈何混居市中？」超不禁著忙，亟引正謙入僻靜處，詳告履歷，囑使諱言。正謙系濟陰人，即替超設法，使人密報南燕。備德才有所聞，因遣濟陰人吳辯，往探虛實。辯至長安，先訪宗正謙，當由正謙告超。超不敢轉白母妻，竟與吳宗兩人，變易姓名，潛行至梁父，投入鎮南長史悅壽廨舍，方吐真名。壽報諸兗州刺史南海王法，法說道：「昔漢有卜人，詐稱衛太子，今怎知非此類呢？」遂不肯迎超。為下文伏案。悅壽即送超入廣固，備德聞超到來，大喜過望，即遣三百騎往迎。超進謁備德，呈上金刀，具述祖母臨終遺語。備德撫超大慟，泣下數行，當下封超為北海王，授官侍中，拜驃騎大將軍，領司隸校尉。超儀表雄壯，頗肖備德，備德很加寵愛，意欲立超為嗣，乃為超築第萬春門內，規制崇閎，每日有暇，必親自臨幸，與超談論國事。超曲意承歡，侍奉彌謹﹔又復開府置吏，屈己下人，內外譽望，翕然相從。<br><br>　　約莫過了一年，暮秋天涼，汝水忽竭，備德未免失驚，越兩月，竟至寢疾。超請往禱汝水神，備德道：「人主命數，本自天定，難道汝水神所能專主麼？」遂不從所請。是夜，備德夢見父慕容皝，臨榻與語道：「汝既無男，何不立超為太子？否則惡人將從此生心了。」這恐是因想成夢。備德欲問惡人何名，偏有人從旁喚醒，開目一瞧，乃是皇后段氏，不由的欷歔道：「先帝有命，令我立儲，看來是我將死了。」翌日，力疾起&#29248;，勉御東陽殿，引見群臣，議立超為太子。事尚未決，忽覺地面震動，坐立不安。百僚都竄越失位，備德也支持不住，乘輦還宮，延至夜分，病已大增，口不能言。段氏在旁大呼道：「今召中書草詔，立超為嗣，可好麼？」備德張目四顧，見超已侍側，便即頷首。段後因宣入中書，草定遺詔，立超為皇太子，備德遂瞑目而逝。年正七十，在位六年。<br><br>　　詰朝由超登殿，嗣為南燕皇帝，循例大赦，改元太上。尊備德後段氏為太后，命北地王慕容鍾都督中外諸軍，錄尚書事。南海王慕容法為征南大將軍，都督徐兗揚南兗四州諸軍事。桂陽王慕容鎮為開府儀同三司，尚書令封孚為太尉，麴衝為司空，潘聰為左光祿大夫，段弘為右光祿大夫，封嵩為尚書左僕射。此外封拜各官，不必備述。追諡備德為獻武皇帝，廟號世宗。惟奉靈出葬時，卻先有十餘柩，夜出西門，潛葬山谷，至正式告窆的東陽陵，實是一口空棺，諒想由備德生前的預囑呢。小子有詩歎道：<br><br><br><br>　　奸詐幾同曹阿瞞，不為疑&#20898;即虛棺。<br><br>　　生前若肯留餘地，朽骨何容慮未安！<br><br><br><br>　　欲知慕容超嗣位後事，且看下回再表。<br><br><br>　　苻秦之滅，慕容氏為之，慕容氏之滅，苻氏實為之，天道好還，因果不爽。且俱斲喪於婦人女子之手，何其事跡之相似也？慕容垂妻段氏，苻堅嘗與之同輦出遊，慕容衝姊弟專寵，長安有雌雄鳳凰之謠，至慕容熙納苻謨二女，寵愛絕倫，大苻早歿，熙殺王榮，小苻繼逝，熙如喪考妣，衰服送葬，以嫂為殉，而叛徒即乘間發難。說者謂釁起馮跋，成於高雲，於苻氏何與？不知興土木，傾府庫，惟婦言是用，皆亡國之媒介也。豈盡得歸咎於馮高二子哉？若慕容備德之立慕容超，猶子比兒，不違古義。且超內能盡孝，外能下士，賢名夙表，譽重一時，此而不立，將立何人？況有慕容皝之感及夢象哉！然其後終不免亡國，此非德立超之過，乃德叛寶之過也。德不知有主，安能傳及後嗣？十餘柩之潛發，德亦自知負疚矣乎？<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=91.htm>上一篇</a> &nbsp;&nbsp;&nbsp;&nbsp; <a href=93.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>