<html>
<head>
<title>開放文學--歷史通俗演義 - 兩晉--第八十八回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=86.htm>上一篇</a> &nbsp;&nbsp;&nbsp;&nbsp; <a href=88.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第八十八回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>呂隆累敗降秦室　劉裕屢勝走孫恩</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說大小苻女，並邀寵幸，與慕容熙歡愛數宵，大苻女娀娥，受封貴人，小苻女訓英，受封貴嬪，兩姊妹輪流伴寢，說不盡的鳳倒鸞顛。但小苻女年既嬌小，態愈鮮妍，更足令人生愛，所以得熙專寵，比阿姊還突過一籌。看官試想，兩苻女貌本相同，只為了年齡上長幼，略有區別，便覺大不如小，何況這太后丁氏，已過中年，任她如何美豔，究竟殘花敗葉，不及嫩柳嬌枝，自從兩苻女入宮，熙遂與丁氏斷絕關係，好幾月不去續歡。丁氏忍耐不住，嘗遣侍女請熙，熙哪裡肯往，有時還要謾罵侍女，侵及丁氏。癡心女子負心漢，教丁氏如何不惱？如何不怨？七兵尚書丁信，為丁氏兄子，當由丁氏召他入議，密謀廢熙。天道禍淫，不使丁氏再得快意，竟至密謀發洩，信被執下獄，所有丁氏定策功勞，一筆鉤消，反說她是謀逆首犯，活活的脅使自盡，還算保全太后臉面。丁氏至此，悔也無及，只有一死罷了。是淫婦結局，後之婦女其鑒諸。熙命用後禮殮葬，諡曰獻幽皇后，想還念舊日恩情。惟將丁信處斬了事。高而不危之言，奈何忘卻？越年，進大苻女為昭儀，嗣復立小苻女為皇後，阿妹竟高出阿姊麼？大苻女好微行游宴，熙為鑿曲光海，清涼池，盛暑興工，役夫多半渴死。小苻女好騎馬游畋，熙嘗與她並輦出獵，北登白鹿山，東過青嶺，南臨滄海，沿途征索供億，不堪騷擾。士卒多為豺狼所害，並因路上遇寒，凍死至五千餘人。熙全不顧恤，但教得兩美人的歡心，還管甚麼兵民，眼見是要好色亡國了。好色未必亡國，好色不愛兵民，國必亡。<br><br>　　且說後涼主呂隆，僭稱天王，壹意逞威，收捕內外叛黨，不遺餘力。楊軌王乞基等，早自廉川奔降南涼，郭&#40641;亦自魏安奔依西秦。應八十五回。南涼主利鹿孤，本收納楊軌等人，既而楊軌陰有異謀，為利鹿孤所殺。了卻楊軌。西秦主乞伏乾歸，服屬後秦，勢力方衰，郭&#40641;雖然投奔，不過苟延殘喘，未能唆使乾歸，進圖後涼。呂隆本可少安，偏他尚疑忌群臣，只恐為呂纂復仇，稍涉嫌疑，即加誅戮，因此內外騷然，各有戒心。魏安人焦朗，遣人至後秦，慫&#24898;隴西公姚碩德道：「呂氏自武皇棄世，後涼諡呂光為懿武皇帝，見前文。諸子相攻，政治不修，但務威虐，百姓饑饉，死亡過半。明公位尊分陝，威振遐方，何不棄呂氏衰殘，弔民伐罪，救此一方塗炭呢？」也是一個虎倀。碩德遂轉告秦主姚興，興令率步騎六萬人，進攻後涼。乞伏乾歸亦領七千騎從軍。碩德自金城渡河，直逼姑臧，部將姚國方獻策道：「今懸軍深入，後無援應，乃是危道，宜乘我銳氣，與他速戰，他總道我遠來疲乏，可以力拒，我若得將他殺敗，他自然生畏，無慮不克了。」碩德遂嚴申軍律，準備廝殺。呂隆遣弟呂超，及龍驤將軍品邈等，出城迎戰。兵刃甫交，秦軍如潮湧進，十蕩十決，殺斃涼兵無數，超慌忙遁回，邈遲走一步，已被秦軍打倒馬下，活捉去了。姑臧大震，巴西公呂他，率東苑兵二萬五千，出降秦營。隆驚惶得很，急忙收集離散，嬰城拒守。西涼主李暠，北涼主沮渠蒙遜，南涼主禿髮利鹿孤，俱遣使貢秦，且賀秦勝涼。涼尚書姜紀，前因隆超僭奪，懼奔南涼。南涼廣武公&#20617;檀，與談兵略，甚相契合，坐必同席，出必同車。利鹿孤常語&#20617;檀道：「姜紀原有美才，但我看他目動言肆，必不肯在此久留。倘若入秦，必為我患，不如趁早除去。」&#20617;檀聞言大驚，忙接口道：「臣以布衣交待紀，料紀必不負我，請勿他疑。」未免過信。利鹿孤乃止。不意秦涼戰起，紀竟潛奔秦軍，往說碩德道：「呂隆孤城乏援，明公率大軍圍攻，城中危急，勢必乞降，但乞降乃是虛文，非真心服，公若班師，彼又抗命，現請給紀步騎三千，與焦朗等互為犄角，箝制呂隆，隆必無能為了。否則禿髮在南，兵強國富，若乘公退兵，入據姑臧，威勢益振，李暠沮渠蒙遜等，必且折入禿髮，豈非公將來大患麼？」碩德大喜，遂表為武威太守，給兵三千，使屯晏然，再督兵進攻姑臧。城中多謀外叛，將軍魏益多，且煽惑兵士，謀殺隆超，事泄被誅，連坐至三百餘家。於是群臣多向隆上書，請與秦軍通和。隆尚不許，再經超一再進勸，略說「強寇外逼，兵糧內竭，上下嗷嗷，勢難自固，不如遣使乞和，卑辭退敵。敵果退去，完境息民，若卜世未終，自可復舊，萬一天命已去，亦得保全宗族」等語。隆乃依議，派使出城，乞降秦營，願遣子弟為質。碩德不欲苛求，允如所約，一面轉報長安。秦主興即使鴻臚卿桓敦，冊拜隆為鎮西大將軍，都督河西軍事，領涼州刺史，封建康公。隆對使受命，乃遣母弟愛子，及文武舊臣慕容築楊穎等五十餘家，入質長安。碩德振旅而還，往返皆嚴肅部伍，秋毫無犯，西土皆稱為義師。<br>　　過了兩日，呂超又引兵攻姜紀，因紀嚴守不下，轉攻焦朗。朗向南涼求救，南涼廣武公&#20617;檀，率兵赴援，到了魏安，見城下並無一人，只城門還是緊閉，一些兒沒有影響。&#20617;檀大是驚疑，即在城下大呼，促朗出迎，但聽城上有人應聲道：「寇已退走，無勞援軍費心，也請退還，恕不送迎。」好似一種調侃語。&#20617;檀勃然怒起，便欲麾兵攻城，部將俱延諫阻道：「朗但靠孤城，總難久持，今歲不降，明年自服，何必多勞士卒，同他拚命？且為叢驅雀，轉非良策，不如退兵數里，發使曉諭，令他自知無禮，定然出來謝罪了。」&#20617;檀依議而行，果由朗復使謝過，乃仍與朗連和，順道進軍姑臧，就胡坑立營。夜間防涼兵掩襲，蓄火戒嚴，兵不解甲。到了夜半，營外突然火起，涼將王集，果來劫壘，&#20617;檀徐起，縱兵出擊，內外火炬齊明，光同白晝。集部下不過千人，敵不住&#20617;檀大營，便欲返奔。偏&#20617;檀驅兵殺上，集措手不及，竟被砍死。敗兵逃回姑臧，呂隆驚駭，與超密謀，想出一條詐計，致書&#20617;檀，偽與修好，且請&#20617;檀入盟。&#20617;檀也恐有詐，因使將軍俱延往代。俱延入城，由超引至東苑，發伏出攻。俱延不及上馬，徒步急奔，還虧城寔兩旁，有南涼將軍郭祖，引兵待著，讓過俱延，截住超兵，且戰且走，才得退歸營中。&#20617;檀大憤，遂攻顯美城。昌鬆太守孟禕，固守待援，呂隆遣將荀安國石可等，領兵往救，中道卻還。孟禕守了數旬，援軍不至，竟被&#20617;檀陷入，禕巷戰被擒。&#20617;檀問他何不早降？禕抗聲道：「禕受呂氏厚恩，分符守土，若明公大軍甫至，便即歸附，如何對得住呂氏？想明公亦必斥為不忠呢。」&#20617;檀改容禮禕，命即釋縛，面授為左司馬。禕固辭道：「呂氏將亡，聖朝必取河右，可無疑義。但禕為人守，城不能全，若再忝居顯任，益增愧赧。果使明公加惠，令禕就戮姑臧，禕死且知感了。」詞婉意誠，不失為忠，&#20617;檀稱為義士，縱使歸去。且恐師勞糧絕，收兵自歸。<br><br>　　會姑臧大饑，鬥米值錢五千，人自相食，餓莩盈途。呂隆恐有變禍，飭閉城門，日夜不開，樵彩路絕。百姓乞出城覓食，願為胡虜奴婢，日有數百。隆恨他煽動眾心，索性把他拘住，盡行坑死，屍積如山。北涼主沮渠蒙遜，乘隙攻姑臧，隆不得已卑辭厚幣，向南涼乞援。南涼再使&#20617;檀赴急。蒙遜聞&#20617;檀將至，勒兵挑戰，為隆所敗，乃與隆講和結好，留谷萬餘斛，賑濟涼民，然後退還。&#20617;檀到了昌鬆，得知蒙遜回兵消息，因亦引軍折回，途次接到利鹿孤命令，囑他移討魏安，乃改轍北行，再攻魏安守將焦朗。朗無力守城，不得已面縛出降。&#20617;檀送朗赴西平，徙魏安人民至樂都。嗣是復屢寇姑臧，再加沮渠蒙遜，與呂隆背了前盟，也去侵擾。&#20617;檀在南，蒙遜在北，恰好似喝著同心酒，共圖後涼，累得隆南防北守，奔走不遑。偏後秦又來作祟，遣使征呂超入侍，隆急得沒法，只好令超齎著珍寶，奉獻秦廷，情願將姑臧歸秦，請兵相迎。秦主興遂遣左僕射齊難等，率步騎四萬人迎隆。軍至姑臧，隆素車白馬，出候道旁。難令司馬王尚署涼州刺史，給兵三千，權守姑臧，分置守宰，鎮守倉鬆番禾二城。隆使呂胤告辭光廟道：「陛下前抒遠略，開建西夏，德被蒼生，威震遐裔，後嗣不肖，迭相篡弒，二虜交迫，將歸東京，謹與陛下訣別，從此長離。」早知今日，何必當初？胤告畢復命，隆即率宗族僚屬，及民萬戶至長安。秦主興授隆為散騎常侍，超為安定太守，其餘文武三十餘人，量才錄用，不使向隅。但後涼自呂光開基，至隆亡國，共歷四主，合十九年。<br><br>　　先是太史令郭&#40641;，占得術數，謂代呂者王，故叛涼起兵，先推王詳，後推王乞基。及呂隆東遷，代以王尚，恰如&#40641;言，可惜&#40641;徒算得一半，知姓不知名，所以終歸失敗。且奔投西秦後，從乞伏乾歸降秦，又暗中推算，以為滅秦者晉！卻是算著，但不能自算存亡，終歸差了半著。乃復潛身東奔，偏被秦人追獲，割去頭顱，這叫做人有千算，天教一算，算到盡頭，徒落得身首兩分，追悔無及了。了過郭&#40641;。那呂隆仕秦數年，亦連坐亂黨，終至伏誅，待後再表。此處卻要補述晉事了。自孫恩被逐入海後，餘灰復燃，又糾眾進寇勾章，轉攻海鹽。接應八十五回。勾章守將劉裕，隨地抵禦，且就海鹽添築城堡。恩屢來攻城，由裕麾兵出擊，得破孫恩，陣斬恩黨姚盛，然後收兵還城。惟恩雖敗挫，餘燄未衰，城中兵少勢孤，恐難久持﹔裕乃想出一法，待至夜半，把城上旗幟，一齊拔去，密遣精兵伏住城闉。到了天明，竟把城門大開，只遣幾個老弱殘兵，囑付數語，登城立著。恩探得城內空虛，驅兵復進，將到城下，遙見城門開著，便厲聲喝問道：「劉裕何在？」城上羸卒答應道：「昨夜已引兵出走了。」賊眾信為真言，擁眾入城，陡聽得一聲鼓響，城門左右，突出兩路伏兵，大刀闊斧，向賊亂斲。賊擠住城闉，進退無路，除被裕軍殺死外，多半由自相蹴踏，倒斃無數。恩尚在城外，掉頭急奔，幸逃性命，餘眾死了一半，一半隨恩北走，逕趨滬瀆。<br><br>　　裕復棄城追擊，海鹽令鮑陋，遣子嗣之率吳軍一千，從裕討賊。嗣之年少，自恃驍勇，請為前驅。裕與語道：「賊眾善戰，非吳軍所能與敵，卿為前驅，倘或失利，必至牽動我軍，不如隨著我後，可作聲援。」嗣之勃然道：「將軍亦未免小覷後生了。嗣之決意前行，效力殺賊，雖死無怨。」確是前去送死。說著，引兵即去。裕明知不佳，沒奈何從後繼進，但使兩旁多伏旗鼓，作為疑兵，等到前驅遇賊，兩下交鋒，裕令伏兵揚旗吶喊，擂鼓助威，賊果疑他四面有軍，倉皇引退。偏嗣之不肯少停，策馬急追，竟致裕軍落後，無人相助，冒冒失失的闖將進去，被賊眾翻身殺轉，圍住嗣之。嗣之獨力難支，竟至戰歿。賊眾既得勝仗，便乘勢來擊裕軍。裕見來勢兇猛，也只得且戰且走，走了數里，賊尚未肯捨去，麾下兵卻死傷多人。裕索性下馬，令左右脫去死人衣，故示閒暇。賊眾見了，倒不禁生疑，勒馬停住。裕反上馬大呼，麾兵殺賊，賊始駭退，裕得從容引歸。劉裕用兵彷彿曹阿瞞。孫恩知裕不易敵，竟北赴滬瀆，攻入守將袁山鬆營壘，將山鬆殺死，山鬆部下傷斃四千人。恩劫掠三吳丁壯，脅使為賊，遂航海直往丹徒。黨羽十餘萬，樓船千餘艘，烽火夜逼建康，都城大駭，內外戒嚴。<br><br>　　百官入命省內，使冠軍將軍高素等守石頭，輔國將軍劉襲堵淮口，丹陽尹司馬恢之戍南岸，冠軍將軍桓謙等備白石，左衛將軍王嘏等屯中堂，征豫州刺史譙王尚之入衛京師。會稽都督劉牢之，自山陰發兵邀擊孫恩，已是不及，乃使劉裕從海鹽入援。裕聞命即行，部兵不滿千人，偏兼程前進。恩甫至丹徒，裕亦踵至，丹徒守軍，本無鬥志，百姓多荷擔欲逃。恩率眾登岸，鼓噪登蒜山，聲震江流，兵民益駭。獨裕曉諭兵民，叫他勿懼，自率步兵上山奮擊，一當十，十當百，竟把恩眾擊退，復乘勝殺下，大破恩眾。恩狼狽遁回船中，賊黨投崖溺水，不下萬人。惟恩尚有餘眾八九萬，勢還猖獗，他想丹徒有劉裕守住，未可輕進，不如直趨建康，遂駛艦西上，步步進逼。會稽世子後將軍元顯，發兵拒戰，並皆失利。會稽王道子，無他謀略，但向蔣侯廟中焚香禱禳，日日不休。蔣侯名叫子文，系東漢時廣陵人，嗜酒好色，嘗自謂骨具青色，死當為神。及漢末為秣陵尉，逐賊至鍾山下，受創而死。吳據江東，有故吏見子文出現，乘白馬，執白扇，遮道與語道：「我當為此間土神。」言訖不見。後來土地祠中，果常見靈異，吳主乃封為都中侯，加印綬，立廟堂，改鍾山為蔣山，表示神靈。說明蔣侯來歷，亦不可少。道子很是敬信，所以鎮日祈禱，只望他暗中顯靈，驅除賊寇，哪知寇氛甚惡，日逼日緊，宮廷內外，恟懼的了不得。幸虧譙王尚之，率銳馳至，入屯積弩堂。恩樓船高大，又遇逆風，不得疾行，莫非就是蔣侯顯靈了。好幾日才到白石，探得尚之已至建康，都城有備，倒也不敢逕進。又恐劉牢之截住後路，或至腹背受敵，因浮海北走鬱洲，另遣黨羽攻陷廣陵，殺斃守兵三千人。朝旨調劉裕為下邳太守，集兵討恩。裕仗著謀力，與恩大小數十戰，無一不勝。恩逃至滬瀆，再走海鹽，俱由裕督兵尾追，好似&#39112;迅電掃一般，殺得恩抱頭狂奔，仍然竄入海中。到了安帝六年，改年元興，恩還想出來騷擾，入寇臨海，被太守辛景一場痛擊，幾乎殺盡賊黨，恩投海自溺，方才畢命。親黨及妻妾等，從死百人，殘眾還稱他為水仙。小子有詩歎道：<br><br><br><br>　　黃巾左道盡虛誣，篝火狐鳴嚇腐愚。<br><br>　　若果水仙通妙術，海濱何事伏兵誅。<br><br><br><br>　　恩既溺死，尚有殘眾數千，未曾解散，又由眾推出一個頭目來了。欲知頭目為誰，容至下回報明。<br><br><br>　　呂隆呂超，篡逆得國，兄為君，弟為相，躊躇滿志，謂可安享天年，孰知焦朗姜紀，為秦作倀，竟導姚碩德之進攻乎？超戰敗請降，秦軍即返，威雖盡殺，國尚倖存，孰知北有沮渠，聲有禿髮，相逼而來，竟欲分割後涼而後快乎？隆超兩人，無術保全，不得已棄國降秦，此非鄰國之不肯容隆，實天意之不肯恕隆也。孫恩以海島餘孽，招集亡命，騷擾東南，得良將以撲滅之，原非難事，乃一誤於王凝之，再誤於謝琰，遂致匪黨日盛。當時尚疑其妖術勝人，未可力敵，然觀於劉寄奴之累戰累勝，乃知恩固無術，徒為脅從之計而已。寄奴非能破法者，胡為足使水仙之返劫乎？<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=86.htm>上一篇</a> &nbsp;&nbsp;&nbsp;&nbsp; <a href=88.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>