<html>
<head>
<title>開放文學--歷史通俗演義 - 兩晉--第一百回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=98.htm>上一篇</a> &nbsp;&nbsp;&nbsp;&nbsp; 本書完 &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第一百回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>招寇亂秦關再失　迫禪位晉祚永終</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說姚泓幼子佛念，年才十二，他料乃父出降，未足自全，因涕泣語泓道：「陛下今雖降晉，亦必不免，還不如自裁為是。」泓憮然不應。佛念竟自登宮牆，躍墜下地，腦破身亡。倒是一個國殤。泓率妻子及群臣詣鎮惡營前乞降，鎮惡命屬吏收管，待劉裕入城處置，一面出示撫慰，嚴申軍令，闔城粗安。既而聞裕到來，出迎灞上，裕面加慰勞道：「成我霸業，卿為首功。」鎮惡再拜道：「威出明公，力出諸將，鎮惡何功足錄呢？」裕笑道：「卿亦欲學漢馮異麼？」說著，即偕鎮惡入城，收秦儀器法物，送往建康，外如金帛珍寶，分賞將士。秦平原公姚璞，及並州刺史尹昭，以蒲&#22338;降。東平公姚讚，亦率宗族百餘人投降。裕盡令處斬，且解送姚泓入都，梟首市曹，年才三十。司馬休之父子及魯軌，已見機先遁，逃入北魏，裕無法追捕，只好罷休。<br>　　晉廷遣瑯琊王德文，暨司空王恢之，並至洛陽，修謁五陵。裕欲表請遷洛，諮議將軍王仲德，謂：「勞師日久，士卒思歸，遷都事未可驟行。」裕乃罷議，惟暗囑行營長史王弘，入朝諷請，加九錫禮。有詔進裕為相國，總掌百揆，封十郡為宋公，兼加九錫。裕反佯辭不受。請之而復辭之，全是狡詐。尋又封裕為王，裕仍表辭。時夏主勃勃雄踞朔方，就黑水南面築一大城，作為夏都，自謂將統一天下，君臨萬邦，故名都城為統萬城。又言祖宗誤從母姓，實屬不合，特改劉氏為赫連氏，取徽赫連天的意思。遠族以鐵伐為氏，謂剛銳如鐵，並足伐人。無非杜撰。嗣是屢寇秦邊，掠民突境。至聞劉裕伐秦，因笑語群臣道：「姚泓本非裕敵，且兄弟內叛，怎能拒人？眼見是要滅亡了。但裕不能久留，必將南歸，但使子弟及諸將居守，我正好進取關中呢。」遂秣馬厲兵，進據安定。秦嶺北郡縣鎮戍，皆降勃勃。<br><br>　　裕得此消息，亦知勃勃必進圖關中，乃遣使貽勃勃書，約為兄弟。勃勃使侍郎皇甫徽，預草答書，一誦即熟，乃對著裕使，口授舍人，令他書就，即交裕使齎歸。裕問悉情形，並展讀復書，不禁愧歎，自謂勿如，也被勃勃所紿麼？因欲經略西北，為弭患計。偏由建康遞到急報，乃是左僕射劉穆之，得病身亡。裕恃穆之為腹心，府事統歸他主裁，忽然病死，頓令裕內顧懷憂，當即決意東歸，留次子義真為安西將軍，都督雍梁秦州軍事，鎮守關中。義真年僅十三，特使諮議將軍王修為長史，王鎮惡為司馬，沈田子毛德祖傅弘之為參軍從事，留輔義真，自率諸軍啟行。既知勃勃為患，乃使幼子守秦，裕亦有此失策，令人不解！三秦父老，各詣軍門泣阻道：「殘民不沾王化，已閱百年，今復得睹漢儀，人人相賀，長安十陵，是公祖墓，咸陽宮闕，是公舊宅，去此將何往呢？」裕祖乃漢高帝弟交，曾見前文，故秦民所言如此。裕只以受命朝廷，不得擅留為辭。且言：「有次子義真及諸文武共守此土，可保無虞。」吾誰欺？欺天乎？秦民只好退去。王鎮惡恃功貪恣，盜取庫財，不可勝記。又與沈田子等不和，田子屢次白裕，謂：「鎮惡貪婪不法，且家住關中，不可保信。」裕終不問。至裕啟程時，又與傅弘之同申前議。裕答道：「猛獸不如群狐，卿等十餘人，難道怕一王鎮惡麼？」此語益錯。語畢即行，自洛入河，開汴渠以歸。<br>　　夏主勃勃，聞裕已東歸，便召王買德問計，欲奪關中。買德道：「關中為形勝地。裕乃令幼子居守，匆匆東返，無非欲急去篡晉，不暇顧及中原，一語窺破。我若不再取關中，尚待何時？青泥上洛，是南北險要，可先遣游軍截住，再發兵東塞潼關，斷他水陸要道，然後傳檄三輔，兼施威德，區區義真，如網罟中物，自然手到擒來了。」勃勃大喜，遂命子赫連&#29853;率兵二萬，南向長安。前將軍赫連昌，往屯潼關，使買德為撫軍長史，出據青泥，自率大軍繼進。&#29853;至渭陽，秦民多降。關中守將沈田子傅弘之等，督兵出御，因聞夏兵勢盛，不敢前進，但退守劉回堡，遣使還報劉義真。王鎮惡語王修道：「劉公以十歲兒付我儕，理當竭力匡輔，今大敵當前，擁兵不進，試問虜何時得平？」說著，即遣還來使，自率部曲往援。田子得使人返報，益恨鎮惡，隨即造出一種訛言，謂：「鎮惡將自王關中，送歸義真，殺盡南人。」軍士聞言，當然驚惶。及鎮惡到來，由田子邀入傅弘之營，詐稱有密計相商，請屏左右。鎮惡貿然逕入，突被田子宗黨沈敬仁，一刀刺死，復矯稱：「劉太尉密令，謂鎮惡系前秦王猛孫，反覆難恃，所以加誅」云云。弘之本未與田子同謀，驟遭此變，急忙奔還長安，告知王修。修擁義真披甲登城，潛令軍士埋伏城外，等到田子返報，即發伏拿下田子，責他擅殺大將，斬首徇眾。當下命冠軍將軍毛修之，代為司馬，與傅弘之同出拒戰，連破夏兵，夏兵乃退。<br><br>　　王修遣人報知劉裕，裕表贈鎮惡為左將軍青州刺史，別遣彭城內史劉遵考為並州刺史，領河東太守，出鎮蒲&#22338;。征荊州刺史劉道憐為徐兗二州刺史，調徐州刺史劉義隆出鎮荊州。義隆系裕第三子，年尚幼弱，輔以劉彥之張邵王曇首王華等人，四方重鎮，統用劉氏子弟扼守，劉裕心術，不問可知了。已而相國宋公的榮封，及九錫殊禮，聯翩下詔，裕居然受封。正要將篡立事下手進行，偏得關中警耗，乃是長安大亂，夏兵四逼，非但秦地難守，連愛子義真都命在須臾。裕不禁著忙，急遣輔國將軍蒯恩，率兵西往，召還義真，再派右司馬朱齡石為雍州刺史，代鎮關中。齡石臨行，裕與語道：「卿到長安，速與義真輕裝出關，待至關外，方可徐行，若關右必不可守，即與義真俱歸便了。」既知愛子，何必令守關中？齡石領命而去。裕又遣齡石弟超石，宣慰河洛，隨後繼進，才稍稍放下憂心。<br><br>　　哪知關中變亂，統是義真一人釀成。所謂成事不足，敗事有餘。義真年少好狎，賞賜無節，王修每加裁抑，為眾小所嫉視，遂日進讒言，誣修謀反。義真不明曲直，便使嬖人劉乞等，刺殺王修，於是人情疑駭，無復固志。義真悉召外兵入衛，閉門拒守，這消息傳入夏境，赫連勃勃，即發兵南下，佔據關中郡縣，復自率親軍入踞咸陽，截斷長安樵汲，長安大震。義真自然向裕乞援，到了蒯恩入關，促義真即日東歸。偏義真左右，志在子女玉帛，一時未肯動身﹔及齡石踵至，再三敦促，義真乃出發長安。部下趁勢大掠，滿載婦女珍寶，方軌徐行，傅弘之蒯恩隨著，一日只行十里。忽聞夏世子赫連&#29853;，輕騎追來，弘之急白義真，勸他棄了輜重，趕緊出關。義真還不肯從。俄而夏兵大至，塵霧蔽天，弘之即令義真先行，自與蒯恩斷後，且戰且走。夏兵不肯捨去，盡管追躡，累得傅蒯兩人，力戰了好幾日，殺得人困馬乏，才到青泥。不料夏長史王買德，引兵截住，傅弘之蒯恩，雖然死鬥，究竟敵不住夏兵，結果是同被擒去。司馬毛修之，也為買德所擒，單逃出一個義真。還是死的乾淨。義真見左右盡亡，避匿草中，幸遇中兵參軍段宏，竊負而逃，又當夜色迷蒙，無人能辨，才得脫歸。<br><br>　　夏主勃勃入攻長安，長安只有朱齡石居守，百姓不服齡石，把他攆逐。齡石焚去前朝宮殿，奔往潼關。弟超石奉令西行，亦入關探兄，兄弟方才相會，同入戍將王敬壘中。偏夏將赫連昌，引眾來攻，先截水道，後撲戍壘，壘中兵渴不能戰，竟被陷入。齡石使超石速去，超石泣道：「人誰不死？寧忍今日別兄，自尋生路呢？」遂與敬等出鬥，力竭負傷，統為所擒。勃勃遂入長安，據有關中。齡石兄弟，及王敬傅弘之等，並皆不屈，均遭殺害。勃勃且積人頭為京觀，號為髑髏台，然後命在灞上築壇，自稱皇帝，改元昌武。尋復還居統萬城，留世子赫連&#29853;為雍州牧，鎮守關中，號為南台，這且擱下不提。<br><br>　　且說劉裕聞長安失守，未知義真存亡，頓時怒不可遏，即欲興兵北伐。侍中謝晦等固諫，尚未肯從，嗣得段宏啟聞，知已救出義真，乃不復發兵，但登城北望，慨然流涕罷了。是歲為晉義熙十四年，即安帝二十二年。西涼公李歆，遣使至建康，報稱父喪，且告嗣位。歆父就是李暠，自與北涼脫離關係，據有秦涼二州郡縣，初稱涼公，嗣稱秦涼二州牧。應八十六回。改年建初，由敦煌遷都酒泉，一再奉表建康，詞極恭順。就是境內自治，亦注重文教，志在息民。惟北涼主沮渠蒙遜，屢往侵擾。詗每出防堵，互有勝負。在位十九年，年已六十七歲，得疾而亡。臨歿時，遺命長史宋繇道：「我死後，我子與卿相同，望卿善為訓導，勿負我心。」繇當然受命，嗣奉暠子歆為西涼公，領涼州牧，改元嘉興，追諡暠為武昭王，尊暠繼妻尹氏為太后。暠元配辛氏，貞順有儀，中年去世，暠嘗親為作誄，並撰悼亡詩數十首。續配尹氏，本是扶風人馬元正妻，元正早卒，尹乃改嫁，自恨再醮失節，三年不言，撫前妻子，恩過所生﹔及暠創業時，多所贊助，故當時有李尹王敦煌的謠傳。尹氏排入《晉書·列女傳》，故文不從略。歆既嗣位，進宋繇為武衛將軍，錄三府事。繇勸歆仍事晉室，尹太后語亦從同，所以歆遣使報晉。晉授歆為鎮西大將軍，封酒泉公。北涼王蒙遜，聞歆得邀封，也遣使向晉稱藩。有詔授蒙遜為涼州刺史，惟此時頒發詔旨，已為瑯琊王德文所出，那晉安帝已被劉裕弒死了。<br>　　裕年逾六十，急欲篡晉，自娛晚年，嘗查閱讖文云：「昌明後尚有二帝。」昌明即晉孝武帝表字，見前文。乃決擬弒主應讖，密囑中書侍郎王韶之，賄通安帝左右，乘間弒帝。安帝原是傀儡，一切輔導，全仗弟瑯琊王德文。德文自往洛陽謁陵後，便即還都，仍然日侍帝側，不敢少離。韶之等無隙可乘，如何下手？會德文有疾，不得不回第調養。韶之趁勢入宮，指揮內侍，竟用散衣作結，套住安帝頸中，生生勒斃。閱至此，令人髮指。年止三十七歲，在位二十二年。韶之既已得手，便去報知劉裕，裕因托稱安帝暴崩，且詐傳遺詔，奉瑯琊王德文嗣位，是為恭帝。越年正朔，改元元熙，立妃褚氏為皇后。後系義興太守褚爽女，頗有賢名。可惜已成末代。恭帝因先兄未葬，一切典儀，概從節省。過了元宵，方將梓宮奉葬，追諡為安皇帝，一面加封百官，進劉裕為宋王。裕老實受封，移鎮壽陽。嗣復諷令朝臣，再加殊禮，得用天子服駕，出警入蹕，進母蕭氏為王後，世子義符為太子。<br>　　好容易過了一年，裕在壽陽宴集群僚，偽言將奉還爵位，歸老京師。僚屬莫名其妙，只有一中書令傅亮，悉心揣摩，居然窺透裕意，到了席散出廳，復叩扉請見道：「臣暫應還都。」裕掀髯一笑，並無他言。賊心相照。亮便即辭去，仰見天空中現出長星，光芒四射，不禁撫髀長歎道：「我嘗不信天文，今始知天道有憑了。」越宿，即馳赴都中。未幾，即有詔命傳出，征裕入輔。裕留四子義康鎮壽陽，參軍劉湛為輔，自率親軍匆匆啟行。到了建康，傅亮已安排妥當，迫帝禪位，自具詔草，進呈恭帝，令他照稿謄錄。恭帝顧語左右道：「桓玄時晉已失國，虧得劉公恢復，又復重延，到今將二十年。今日禪位，也是甘心。」說著，即強作歡顏，操筆書就，付與傅亮﹔眼中想已包含無數淚珠。復取出璽綬，交給光祿大夫謝澹，尚書劉宣范，齎送宋王劉裕﹔自挈皇后褚氏等，淒然出宮去了。當時，司馬氏中，稍有才望的人物，或逐或死，已經垂盡，只司馬楚之有萬餘人，屯據長社，司馬文榮引乞活千餘人，屯據金墉城南，乞活見前。司馬道恭自東坦率三千人，屯據城西，司馬順明集五千人屯陵雲台，彼此統是晉室遺冑，志在規復，但沒有一定統領，好似散沙一般，如何成事？結果是被各處戍將，驅逐出境，同奔北魏去了。強弩之末，勢不能穿魯縞。宋王劉裕得了禪詔，表面上還三揖三讓，佯作謙恭，那一班攀鱗附翼的臣僚，連番勸進，遂在南郊築壇，祭告天地，即皇帝位，國號宋，頒詔大赦，改晉元熙二年為宋永初元年。廢晉恭帝為零陵王，晉後褚氏為零陵王妃，徙居故秣陵縣城。使冠軍將軍劉遵考率兵管束，東晉遂亡。更可恨的是狠心辣手的劉裕，暗想廢主尚存，終是禍根，不如一律鏟除，好免後患。自晉元熙二年六月受禪，到九月中，竟用毒酒一甖，命鴆零陵王司馬德文，起初是遣瑯琊郎中令張偉往鴆，偉竟取來自飲，毒發即亡。尚是一個晉氏忠臣，故特表出。後竟令兵士逾垣，再鴆德文。德文不肯飲鴆，竟被兵士用被掩死。可憐德文在位才及年餘，便遭慘斃，年終三十六歲。宋主裕佯為舉哀，輟朝三日，追諡曰恭。總計東晉自元帝至恭帝，共十一主，得一百零四年，若與西晉並合計算，共十五主，得一百五十六年。<br><br>　　至若劉宋開國，一切事實，具詳《南北史演義》中，此書名為《兩晉演義》，便應就此收場。惟東晉亡時，西涼亦亡。西涼主李歆，好興土木，又尚嚴刑，累得人民不安，變異迭出。歆尚不知儆，從事中郎張顯，切諫不從。北涼主蒙遜，乘隙圖歆，佯引兵攻西秦，暗中卻屯川岩，專待歆軍，果然歆為彼所誘，擬乘虛往襲北涼。武衛將軍宋繇等，苦口諫阻，終不見聽，再經尹太后危詞勸戒，仍然不從﹔遂將步騎三萬人東行。中途被蒙遜邀擊，一敗涂地。或勸歆還保酒泉，歆慨然道：「我違母訓，自取敗辱，不殺此胡，有何面目再見我母呢？」當下收拾殘兵，再戰再敗，竟為所殺。蒙遜遂進據酒泉，滅掉西涼。西涼自李暠獨立，一傳而亡，凡二主，共二十二年。只西涼母后尹氏，見了蒙遜，蒙遜卻好言勸慰，尹氏正色道：「李氏為胡所滅，尚復何言？」蒙遜默然，仍令退去。或語尹氏道：「母子命懸人手，奈何倨傲若此？」尹氏道：「興滅死生，乃是定數，但我一婦人，不能死國，難道尚怕加斧鉞，求為他人臣妾麼？若果殺我，我願畢了。」蒙遜聞言，反加敬禮，娶尹氏女為子婦。後來尹氏自往伊吾，與諸孫同居，竟得壽終。特敘西涼之亡，全為尹氏一人。惟北燕沮渠蒙遜，傳子牧鞬，為魏所滅，西秦乞伏熾磐，傳子慕末，為夏所滅。夏歷二傳，赫連冒赫連定。北涼只一傳，馮跋弟弘。先後入魏。就是仇池楊氏，亦被魏吞並，這都屬劉宋時事，詳載《南北史演義》，請看官另行取閱便了。交代清楚。不過五胡十六國的興亡，卻有略表數行，錄述如下：<br><br>　　（一）漢劉淵。（前趙）劉曜。<br>　　匈奴漢歷三主，分為二趙，前趙劉曜，為後趙所滅。<br>　　（二）北涼沮渠蒙遜。同左凡二主，為北魏所滅。<br>　　（三）夏赫連勃勃。同左凡三主，為北魏所滅。<br>　　（四）前燕慕容皝。鮮卑凡三主，為前秦所滅。<br>　　（五）後燕慕容垂。同左凡五主，為北燕所篡。<br>　　（六）南燕慕容德。同左凡二主，為晉所滅。<br>　　（七）西秦乞伏國仁。同左凡四主，為夏所滅。<br>　　（八）南涼禿髮烏孤。同左凡三主，為西秦所滅。<br>　　（九）後趙石勒。羯凡七主，為冉閔所篡，閔復為前燕所滅。<br>　　（十）成（漢）李雄。氐凡三主，雄弟壽，改國號漢，壽子勢為晉所滅。<br>　　（十一）前秦苻洪。同左凡七主，為後秦所滅。<br>　　（十二）後涼呂光。同左凡四主，為後秦所滅。<br>　　（十三）後秦姚萇。同左凡二主，為晉所滅。<br>　　（十四）前涼張重華。漢族凡五主，為前秦所滅。<br>　　（十五）西涼李詗。同左凡二主，為北涼所滅。<br>　　（十六）北燕馮跋。同左凡二主，為北魏所滅。<br>　　小子敘述既畢，尚有煞尾詩二首，作為本編的餘聲，看官毋遽掩卷，且再閱後面兩行。詩云：<br>　　百年遺祚竟淪亡，大好江東讓宋王。<br>　　我篡他人人篡我，祖宗作法子孫償。<br>　　彝夏如何&#28291;大防，五胡迭入競猖狂。<br>　　可憐中土無寧宇，話到滄桑也黯傷。<br>　　劉裕既得關中，乃令次子義真居守，彼豈不知義真尚幼，無守土才，況王沈諸將，嫌隙已萌，即無赫連勃勃之窺伺，亦未必常能保全。其所由遽爾東歸者，篡晉之心已急，利令智昏，不暇為關中妥計耳。至裕一歸而秦地即亂，諸將多死，惟義真幸得脫歸，失於彼必償於此，而裕之篡晉益急矣。弒安帝復弒恭帝，何其殘忍至此！意者其亦司馬氏篡魏之果報歟？然司馬昭弒高貴鄉公，其子炎猶不殺陳留王，故尚能傳祚至百餘年﹔裕以一身弒兩主，欲子孫之得長世，難矣！本回敘東晉之亡，簡而不略，誅劉裕之心也。（詳見《南北史演義》中）末段復將五胡十六國始末，作一總結，以便收束全書，閱者得此，則回憶前文，更自了然，而作者之苦心，益可見矣。<br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=98.htm>上一篇</a> &nbsp;&nbsp;&nbsp;&nbsp; 本書完 &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>