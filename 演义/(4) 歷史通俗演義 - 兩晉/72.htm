<html>
<head>
<title>開放文學--歷史通俗演義 - 兩晉--第七十三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=71.htm>上一篇</a> &nbsp;&nbsp;&nbsp;&nbsp; <a href=73.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第七十三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>拓跋珪創興後魏　慕容垂討滅丁零</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說姚萇既破大界營，諸將欲乘勝擊登，萇搖首道：「登眾尚盛，未可輕視，不如回軍為是。」乃驅掠男女五萬餘口，仍歸安定。登聞大界營失陷，妻子覆沒，悲悔的了不得，經將佐從旁勸慰，乃退回胡空堡，收合餘眾，暫圖休養，兩秦始罷戰半年。是時，中華大陸除江東司馬氏外，列國分峙，大小不一。秦分為三：若秦，若後秦，若西秦。燕別為二：若燕，若西燕。尚有涼州的呂光，史稱後涼，共計六國。此外又有一國突起，乃是死灰復燃，勃然興隆，漸漸的掃清河朔，雄長北方，傳世凡九歷年至百有五十，好算是當時最盛的強胡。這人為誰？就是前文六十五回中所敘的拓跋珪。特筆。珪為代王什翼犍孫，與母賀氏同依劉庫仁，庫仁待遇甚優，母子乃得安居。已而，庫仁為燕將慕輿文等所殺，庫仁弟頭眷代統部眾。頭眷破賀藻，敗柔然，兵勢頗盛，偏庫仁子顯，刺殺頭眷，自立為主，並欲殺拓跋珪。顯弟亢&#22527;妻，為珪姑母，得知顯意，走告珪母賀氏。又有顯謀主梁六眷，系代王什翼犍甥，亦使人告珪。珪年已十有六，生得聰穎過人，亟與母賀氏商定秘謀，安排出走。賀氏夜備筵宴，召顯入飲，裝出一番慇懃狀態，再三勸酒，顯不好推辭，又因賀氏雖然半老，丰韻猶存，免不得目眩神迷，盡情一喝，接連飲了數巨觥，醉得朦朧欲睡，方才歸寢。珪已與舊臣長孫犍元他等，輕騎遁去。到了翌晨，賀氏又潛至廄中，鞭撻群馬，馬當然長嘶，顯從睡夢中驚醒，急至廄中探視，但見賀氏作搜尋狀，當下問為何因？賀氏竟向顯大哭道：「我子適在此處，今忽不見，莫非被汝等殺死麼？」顯忙答道：「哪有此事！」賀氏佯不肯信，仍然號啕不休。顯極力勸慰，但言珪必不遠出，定可放心，賀氏方返入後帳。顯也不加疑，總道珪未識己謀，不致他去，所以勸出賀氏，仍未嘗遣人追尋。<br><br>　　珪已奔入賀蘭部，依舅賀訥，訴明詳情，訥驚喜道：「賢甥智識不凡，必能再興家國，他日光復故物，毋忘老臣！」珪答道：「果如舅言，定不相忘！」已而賀氏從弟賀悅，為劉顯部下外朝大人，亦率部亡去，潛往事珪。顯待珪不歸，正在懷疑，及聞賀悅復遁，料知陰謀已泄，由賀氏居中設法，縱使他去，遂持刀往殺賀氏，賀氏走匿神車中，接連三日，幸得亢&#22527;夫婦，向顯力請，始得倖免。嗣南部大人長孫嵩，亦率所部七百餘家，叛顯歸珪。顯追嵩不及，悵悵而還。哪知中部大人庾和辰，乘顯他去，竟入迎賀氏，投奔賀蘭部。及顯回帳，賀氏早已遠揚，氣得顯鬚眉直豎，徒呼恨恨罷了。珪居賀蘭部數月，遠近趨附，深得眾心，偏為賀訥弟染乾所忌，使黨人侯引七，覷隙刺珪。代人尉古真，又向珪告知染乾詭謀，珪嚴加防備。侯引七無隙可乘，只好復報染乾。染乾疑古真泄計，將他執訊，用兩車軸夾古真頭，傷及一目，古真始終不認，才命釋去。惟引眾圍住珪帳，珪母賀氏出語道：「染乾！汝為我弟，我與汝何仇？乃欲殺死我子呢？」染乾亦慚不能答，麾眾引退。又閱數旬，珪從曾祖紇羅兄弟，及諸部大人，共請諸賀訥，願推珪為主，賀訥自然贊成，遂於次年正月，奉珪至牛川，大會諸部，即代王位，紀元登國。即晉孝武帝太元十一年。使長孫嵩為南部大人，叔孫普洛為北部大人，分統部眾。命張兗為左長史，許謙為右司馬，王建和跋叔孫建庾岳等為外朝大人，奚牧為治民長，皆掌宿衛。嵩弟長孫道生等，侍從左右，出納教命，於是十餘年滅亡的故代，又得重興。珪嫌牛川地僻，不足有為，因徙居盛樂，作為都城，務農息民，眾情大悅。北人謂土為拓，後為跋，因以拓跋為姓，且改代為魏，自稱魏王。<br>　　先是前秦滅代，徙代王什翼犍少子窟咄至長安，從慕容永東徙，永令窟咄為新興太守。劉顯為逼珪計，特使弟亢&#22527;引兵數千，往迎窟咄，使壓魏境，並代為傳告諸部，說是窟咄當為代王，諸部因此騷動。魏王珪左右於桓等，與部人同謀執珪。往應窟咄，幢將代人莫題等，亦潛與窟咄勾通。幸桓舅穆崇，與珪莫逆，預向珪處報明。崇亦知大義滅親耶？珪捕誅於桓等五人，莫題等赦免不問。為了這番亂釁，珪不免日夕戒嚴，尚恐內難未絕，暗算難防，不得已再逾陰山，往依賀蘭部。更遣外朝大人安同，向燕求救。燕主慕容垂，因遣趙王麟援珪。麟尚未至魏，窟咄又與賀染乾聯結，侵魏北部。北部大人叔孫普洛，未戰先遁，亡奔劉衛辰，魏都大震。麟在途中聞報，急遣安同歸報魏人。魏人知援軍將至，眾心少安。窟咄進屯高柳，珪與燕軍同攻窟咄，殺得窟咄大敗虧輸，奔投劉衛辰。衛辰把他殺死，餘眾四散，由珪招令投誠，不問前罪，散卒當然歸魏。乃改令代人庫狄乾為北部大人，犒賞燕軍，送令歸國。燕主垂封珪為西單于，兼上谷王，珪不願受封，但托言年少材庸，不堪為王，即將燕詔卻還。已見大志。<br><br>　　劉衛辰久居河西，招軍買馬，日見強盛。後秦主姚萇，封衛辰為河西王，領幽州牧，西燕主慕容永，亦令衛辰為朔州牧。衛辰因遣使詣燕，貢獻名馬，行至中途，被劉顯部兵奪去，使人逃往燕都，只剩了一雙空手，不得不向燕泣訴。燕主垂勃然大憤，便擬興兵討顯。可巧魏主珪慮顯進逼，再遣安同至燕乞師，燕主垂一舉兩得，立遣趙王麟與太原王楷，率兵擊顯。顯地廣兵強，&#28613;成驕很，士眾無論親疏，均有貳心，至是傾寨出拒，略略交鋒，便即&#28291;散。顯知不可敵，奔往馬邑西山。魏王&#28613;復引兵會同燕軍，再往擊顯，大破顯眾。顯走入西燕，所有輜重牛馬，都為燕魏兩軍所得。彼此分肥，歡然別歸。<br><br>　　自是魏勢日盛，連破庫莫奚高車叱突鄰諸部落，雄長朔方，甚且密謀圖燕，特遣太原公儀，以聘問為名，至燕都窺探虛實。夷狄無信，即此可見。燕主垂詰問道：「魏王何不自來？」儀答道：「先王與燕嘗並事晉室，約為兄弟，臣今奉使來聘，未為失禮。」垂作色道：「朕今威加四海，怎得比擬前日！」儀從容道：「燕若不修德禮，但知誇耀兵威，這乃將帥所司，非使臣所得與聞呢。」語有鋒芒，但如垂所言，亦有令人可譏處。垂見他語言頂撞，雖然怒氣填胸，卻也無詞可駁。留儀數日，遣令北還。儀返魏告珪道：「燕主衰老，太子闇弱。范陽自負材氣，非少主臣，若燕主一歿，內難必作，乃可抵隙蹈瑕，掩他不備，今尚未可速圖呢！」珪點首稱善，因與燕仍然往來，不傷和氣。<br><br>　　彼此敷衍了一兩年，珪復與慕容麟會集意辛山，同攻賀蘭附近紇突鄰紇奚諸部，所過披靡，相率請降。會劉衛辰收合餘燼，又來出頭，令子直力鞮攻賀蘭部，賀訥忙向魏乞援。魏王珪引兵援訥，直力鞮望風退走。珪乃徙訥部眾，居魏東境。既而訥弟染乾，與訥相攻，構兵不已。珪欲併吞賀蘭部，想出一條借刀殺人的計策，使吏告燕，請討賀訥兄弟，情願自為嚮導。報舅之道，如是如是！燕主垂即遣麟督兵，出擊賀訥，訥本沒有甚麼能力，更兼兄弟鬩牆，鬧得一塌糊塗，怎能再敵燕軍？至燕軍已經逼寨，向魏請救，杳無複音，沒奈何硬著頭皮，自出抵敵，打了一仗，兵敗力竭，被麟軍擒了過去。賀染乾不敢進戰，便詣燕營乞降。麟馳書告捷，燕主垂還算有恩，命麟歸訥部落，但徙染乾入燕都，且召麟班師。麟還都告垂道：「臣看拓跋珪舉動，必為我患，不如征令來朝，使該弟監國，較可無虞。」垂未以為然，經麟一再請求，方遣使至魏，征使朝貢。珪令弟觚，至燕修好，慕容麟等勸垂留觚，更求良馬。珪不肯照給，使張袞至西燕求和，燕遂不肯釋觚。觚伺隙潛逃，又被燕太子寶追還，燕與魏就從此失好了。為燕魏交戰張本。<br><br>　　且說西燕主慕容永，稱帝逾年，屢出兵侵晉河南，旋復率眾寇晉洛陽。時晉太保謝安，曾在廣陵遇疾，卸職還都，竟至病逝。晉廷贈官太傅，追諡文靖。不略謝安之歿，意在重才。另命瑯琊王道子領揚州刺史，錄尚書事，都督中外諸軍，加前鋒都督謝玄，統轄徐兗青司冀幽並七州軍事，尋又錄淝水戰功，贈謝安為廬陵公，封謝石為南康公，謝玄為康樂公，安子琰為望蔡公。會泰山太守張願叛晉，北方不靖，謝玄上疏請罪，自乞罷職。孝武帝不從所請，只令玄還鎮淮陰，調豫州刺史朱序代鎮彭城。玄又稱病謝職，有詔令為會稽內史。未幾，玄歿，年止四十六，比乃叔謝安壽數，短少二十年。特敘此筆，補出謝安年紀。晉廷追贈車騎將軍，予諡獻武。乃命朱序都督司雍諸州軍事，移戍洛陽，譙王恬無忌子。都督兗冀諸州軍事，就鎮淮陰。會值慕容永侵洛，序即帶領兵馬，從河陰渡河，擊走永軍。永走還上黨，序追至白水，尚未收軍。忽由洛陽守吏，遞到急報，乃是丁零翟遼，謀襲洛陽，序始引軍亟歸。中道與翟遼相遇，一陣猛擊，遼眾俱倉皇遁去。看官閱過前文，應知遼奔就黎陽，丁零遺眾，奉翟成為主帥，駐守行唐﹔見六十九回。後來成為燕滅。惟遼尚存，晉黎陽太守滕恬之，為遼所欺，非常愛信，遼竟起歹心，乘恬之出外時，閉城峻拒，恬之無路可歸，東奔鄄城，又被遼引眾追及，擒還恬之，據住黎陽。朱序曾遣將軍秦膺等討遼，遼且先發制人，遣子&#38026;南寇陳潁，正與秦膺等相值，被膺擊退。嗣高平人翟暢，執住太守徐含遠，舉郡降遼。高平已為燕屬，燕主垂怎肯干休，即親自出討，命太原王楷為前鋒都督，殺往黎陽。遼眾皆燕趙遺旅，俱雲太原王子，猶我父母，不可不降，遂相率投誠。遼聞風驚懼，亦輸款燕營，垂乃授遼為徐州牧，封河南公，受降而還。不到數月，遼又叛燕，出掠燕境，尋又遣司馬眭瓊，詣燕謝罪。燕主垂恨他反覆，斬瓊絕遼。遼竟自稱魏天王，也居然建設百僚，改元建光，引眾徙屯滑台，南圖晉，北窺燕，陰使人赴冀州，詐降燕刺史樂浪王慕容溫。見七十一回。溫留置帳下，竟被刺死。燕遼西王慕容農，往捕刺客，得誅數人。遼自幸得計，又欲襲晉洛陽，幸為朱序擊敗，方才退還。序留將軍朱黨守石門，自引兵還鎮。遼卻雄心未死，又命子&#38026;寇晉鄄城。晉將劉牢之領兵邀擊，&#38026;始敗去。前泰山太守張願叛晉，為燕所破，復投翟遼，遼令願來敵牢之。願知遼不可恃，致書牢之，自陳悔過，牢之乃許願歸降，並進逼滑台，再破遼眾。遼入城固守，牢之猛攻不下，自恐飭運難繼，才撤兵退回。<br><br>　　已而遼竟病死，由&#38026;繼立，改元定鼎。復欲承父遺志，攻燕鄴城，失利而還。再遣部將翟都，侵燕館陶，屯蘇康壘。好兵不戢，必致自焚。於是燕主垂不能再忍，下令親征，自率步騎十萬，逕壓蘇康壘前。翟都棄壘夜走，奔還滑台。翟&#38026;聞燕兵大至，也不禁惶急起來，連忙繕就哀書，借兵西燕。西燕主慕容永，召集群臣商議行止，尚書郎鮑遵道：「兩寇相爭，勢必俱敝，我隨後出兵，乘敝制寇，便是卞莊刺虎的遺策了。」中書侍郎張騰道：「強弱異勢，何至遽敝，不如率兵往救，使成鼎足，方可牽制強燕，一面分兵直趨中山。晝設疑兵，夜設火炬，使彼自相疑懼，引兵自退，然後我衝彼前，&#38026;躡彼後，必可蹙燕，這乃天授機會，萬不可失呢！」永不肯依騰，卻回翟使，使人返報翟&#38026;。&#38026;只好調集部眾，出拒黎陽。燕主垂至黎陽北岸，臨河欲濟，&#38026;列兵河南堵截。燕軍見&#38026;眾氣盛，頗有懼色，俱勸垂留兵緩渡。垂掀髯笑道：「豎子有何能為？卿等可隨朕殺賊哩！」諸將始不敢多言，但靜待軍令，嚴裝候著。到了次日，垂忽下令拔營，遷往西津，去黎陽西四十里，具備牛皮船百餘艘，載著兵仗，將溯流東上，進逼黎陽。&#38026;見垂引兵西向，不得不隨向西趨，防垂渡河。哪知垂是誘他過去，到了夜半，卻暗遣中壘將軍桂陽王鎮，率驍騎將軍國等，仍到黎陽津偷渡。平風息浪，竟達河南，當即乘夜築柵，及旦告成。&#38026;得知燕軍東渡，急忙麾眾趕回，來奪燕寨。偏燕軍依柵自固，堅壁勿動，&#38026;一再挑戰，統被燕軍射退。待至午後，&#38026;士卒往來饑渴，只好引還，不意燕營內一聲鼓角，驅兵殺出，竟來追&#38026;。&#38026;亟回軍抵敵，兩下裡正在酣戰，突有一彪人馬到來，為首大將，乃是燕遼西王慕容農。他因&#38026;眾東回，得從西津渡河，前來助鎮，左右夾攻&#38026;眾。&#38026;如何抵擋得住，慌忙引眾返走，已被燕軍殺得七零八落，只帶得殘騎數百，奔歸滑台。燕軍陷入黎陽，再乘勝進逼，&#38026;力不能支，沒奈何挈著妻子，率數百騎北走，渡河登白鹿山，憑險自守。<br><br>　　燕軍追至山下，望見山路險仄，林箐朦朧，急切不敢進去，便在山下安營。一住數日，並無一人出山，慕容農語將士道：「&#38026;倉猝入山，糧必不多，斷不能久居山中，惟我軍常圍山下，彼且憚死不出，不如佯為退兵，誘他下山，方可一鼓殲滅了。」父子兵略，俱屬可觀。將士當然贊成，便即引退，&#38026;果下山西走，行未數里，燕軍已兩面突至，掩殺&#38026;眾。虧得&#38026;乘著駿馬，飛奔而去，所有妻子部曲，悉數被擒。&#38026;所統七郡將吏，均向燕請降。垂從子章武王宙為兗豫二州刺史，居守滑台，徙徐州七千餘戶至黎陽，亦留從子彭城王脫居守，領徐州刺史，自引軍還中山，命遼西王農都督兗豫荊徐雍五州軍事，屯兵鄴城。獨翟&#38026;單騎奔入西燕，西燕主慕容永好意延納，授&#38026;車騎大將軍，領兗州牧，封東郡王，偏&#38026;住了年餘，又生異志，復思叛永。永察出陰謀，方將&#38026;殺死了事，翟氏乃絕。小子有詩歎道：<br><br><br><br>　　居心反覆太無誠，不信如何得倖生！<br><br>　　試看丁零衰且盡，益知作偽總難成。<br><br><br><br>　　欲知後事如何，且看下回分解。<br><br><br>　　拓跋珪母子，屢瀕死地，而卒得不死，是得毋天將興魏，王者不死耶！然觀諸珪之心術，實無足取，彼賴舅賀訥而得存，乃未幾而導燕滅賀矣﹔彼恃慕容氏之援而得興，乃未幾而遣儀窺燕矣，無信無義，何以立國？顧竟得雄長朔方，歷祚至百五十年，天道茫茫，殊不可問！豈其時方丁閏運，固憑力不憑理歟？丁零翟氏，燕之所借以規復者也，翟斌忽迎垂，忽又欲叛垂，事泄被誅，咎由自取。然翟真翟成翟遼翟&#38026;等，輾轉構難，雖相繼敗死，卒歸於盡，而慕容氏之兵力，蓋亦已半敝矣。夷狄無親，難與共事，慕容垂固嘗負秦，亦曷怪翟氏之反覆哉？<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=71.htm>上一篇</a> &nbsp;&nbsp;&nbsp;&nbsp; <a href=73.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>