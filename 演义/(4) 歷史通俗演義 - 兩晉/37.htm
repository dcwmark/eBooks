<html>
<head>
<title>開放文學--歷史通俗演義 - 兩晉--第三十八回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=36.htm>上一篇</a> &nbsp;&nbsp;&nbsp;&nbsp; <a href=38.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第三十八回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>召外臣庾亮激變　入內廷蘇峻縱凶</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說劉遐應詹，相繼去世，晉廷特派車騎將軍郗鑒，出領徐州刺史，前將軍溫嶠，出領江州刺史，再命征虜將軍郭默，為北中郎將，監督淮南諸軍事。劉遐妹夫田防，及部將史迭卞咸李龍等，不願他屬，竟擁遐子肇接任，反抗朝命。遐妻邵氏，諭止不從，乃潛自縱火，毀去甲械，免得滋亂。田防等尚不肯罷手，仍部署徒眾，準備迎敵。晉廷即遣郭默進兵，往討亂黨。默甫就道，那臨淮太守劉矯，已乘便襲擊，得斬田防卞咸。史迭李龍，奔往下邳，由矯督兵追及，也即擒誅，傳首詣闕。朝議令劉遐遺眷，及參佐將士，悉還建康。且因邵氏與肇，本未從亂，仍令肇襲父爵，留都養母，這也不必細表。<br>　　惟郗鑒陛辭出都，朝臣皆為餞別，王導常稱病乞假，至是也出送鑒行，為尚書令卞&#22775;所見，即上書劾導，說他虧法從私，失大臣體，應免官示罰。宮廷雖擱起不提，但舉朝皆憚鑒風裁，各有戒心。&#22775;平生廉儉，處事勤敏，不肯苟合時趨。丹陽尹阮孚，嘗語&#22775;道：「君常無閒泰，終日勞神獨不嫌辛苦麼？」&#22775;正色道：「諸君子道德恢弘，侈尚風流，&#22775;不與同性，自甘勞役，宜被人笑為鄙吝了。」是時貴游子弟，多慕王澄謝鯤等人，好為放達。&#22775;在朝指斥道：「悖禮傷教，實犯大罪，中朝傾覆，皆由此輩，我恨不一洗惡習哩。」實是正論。隨即商諸王導庾亮，擬奏劾當時名士。導與亮皆以文采為高，怎肯依議？&#22775;只得罷休。惟導素尚寬和，能得眾心，至亮專國政，任法裁物，不滿人意。豫州刺史祖約，自恃重望，不落人後，偏明帝顧命，但及郗卞諸人，於己無與，不由的心下怏怏。及遺詔褒進大臣，又不及約，連陶侃亦不得與列，所以約與侃書，疑亮從中舞弊，故意刪除，侃因此亦不能無嫌。侃且如此，遑問他人。<br>　　歷陽內史蘇峻，討賊有功，威望素著，部下甲仗精銳，遂致輕視朝廷，又嘗招納亡命，仰食縣官，稍不如意，即肆忿言。事為庾亮所聞，當然加忌，故令溫嶠出督江州，居守武昌，復調王舒為會稽內史，陰樹聲援。一面修繕石頭城，作為預備。丹陽尹阮孚，私語親屬道：「江東創業未久，主幼時艱，庾亮輕躁，德信未孚，恐禍亂又將發作了。」遂求為廣州刺史，得請即行。卻是趨避的妙法。南頓王宗，被亮調為驃騎將軍，失去要職，遂生怨望，常與蘇峻往來通書，欲廢執政。亮頗有所聞，已有意除宗，可巧中丞鍾雅，劾宗謀反，遂不請詔令，即使右衛將軍趙胤，率兵捕宗。宗也挈部出拒，戰敗被殺，貶宗族為馬氏。宗三子綽超演，皆廢為庶人。西陽王羕，系是宗兄，也降封為弋陽縣王。前右衛將軍虞胤，已徙職大宗正，至此復左遷桂陽太守。宗是王室近支，羕又是先王保傅，一旦翦黜，罪狀不明，勢不能愜服輿情，成帝全未聞知。過了多日，始問及亮道：「前日的白頭公，許久不見，究往何處？」原來宗多白髮，故呼為白頭公。亮沈吟半晌，方答稱謀反伏誅。成帝流涕道：「舅言人反，便好殺死，倘人言舅反，應該如何處置呢？」幼主能作是語，卻也不凡。亮不禁失色。但總以幼主易欺，遇有異己，必加排斥。宗黨卞闡，亡奔歷陽，亮遣人往索，蘇峻匿闡不與，去使只好回報，亮益恨峻。適後趙將軍石聰，進攻壽春，豫州刺史祖約，正在壽春駐守，見三十五回。聞後趙兵至，亟向建康乞援。亮前已忌約，竟不發兵。人可棄，地亦可棄麼？聰進寇阜陵，建康大震。幸蘇峻遣將韓晃，領兵邀截，方得擊退聰兵。亮欲作涂塘，以遏胡寇。涂即滁河，在壽春東，若就河築塘，便將壽春隔開。祖約聞報大恚道：「這明明是欲棄我呢。」遂與蘇峻，密謀抗命，互通往來。庾亮以峻約勾連，必為禍亂，擬下詔征峻入朝。司徒王導勸阻道：「峻好猜疑，必不肯奉詔，不若姑示包容，待後再議。」亮不以為然，召集群臣向眾揚言道：「蘇峻狼子野心，終必作亂，今日頒詔征峻，就使彼不順命，為禍尚淺，若再經年月，勢且益大，不可複製。譬如漢朝七國，削亦反，不削亦反哩。」語非不是，但知彼不知己，如何制勝？大眾聞言，莫敢駁議。獨卞&#22775;接入道：「峻外擁強兵，逼近京邑，一旦有變，朝發夕至，現在都下空虛，還請審慎為是。」亮不肯從。&#22775;知亮必敗，乃與江州刺史溫嶠書，略云：<br>　　元規亮表字。召峻意定，懷此於邑。溫生足下，奈此事何？&#22775;今所慮，是國之大事，峻已出狂意而召之，是更速其禍也，必縱毒螫以召朝廷。朝廷威力，即桓桓稱盛，接鋒履刃，尚未知能否擒逆。王公亦同此情。&#22775;與之力爭，終不見信，本出足下以為外援，而今更恨足下在外，不得相與共諫，如何如何？幸足下教之！<br>　　嶠得書後，即作書諫亮，亮終不聽。峻已得消息，遣司馬何仍入都，與亮婉商道：「討賊外任，遠近惟命，若欲峻內輔，實不相宜，請俯允通融，幸勿固執！」亮仍然不許，遣回何仍，召北中郎將郭默為後將軍，領屯騎校尉，命司徒右長史庾冰，為吳國內史，嚴兵戒備。於是下詔征峻為大司農，加官散騎常侍，令峻弟逸代領部曲。峻復上表道：「昔明皇帝親執臣手，使臣北討胡虜，今中原未靖，臣何敢自安？乞補青州界一荒郡，俾臣得效鷹犬微勞，不勝萬幸！」這一篇表文，呈遞建康，亮置諸不理，但促峻即日入都。觀峻兩次請求，尚非決意叛國﹔何物庾亮，必欲激成巨變？峻整裝將發，欲行又止。參軍任讓入語道：「將軍求處荒郡，尚不見許，事勢至此，恐無生路，不如勒兵自守，還可求全。」阜陵令匡術，亦阻峻入朝，峻遂不應詔，私自徵兵。<br>　　溫嶠聞變，便致書與亮，願率眾入衛京師。亮復嶠書道：「我憂西陲，且過歷陽，足下幸勿越雷池一步，免我西憂。」嶠乃罷議。亮尚遣使諭峻，示無他意。峻語朝使道：「台下說我欲反，我怎得再活哩？我寧山頭望廷尉，不能廷尉望山頭。從前國家，危如纍卵，非我不濟。狡兔既死，獵狗應烹，我已自分一死，不過我無端遭枉，死也要死得明白呢。」朝使見話不投機，自然東歸。峻即遣參軍徐會，馳赴壽春，推祖約為盟主，共討庾亮。約不禁大喜，從子智衍，又贊成約旨，便擬發兵助峻。譙國內史桓宣語智道：「本因強胡未滅，將戮力致討，奈何反還抗帝室呢？使君欲為雄霸，何不助國討峻，自顯威名？今乃與峻同反，怎得久存？」智視為迂談，鼻作嗤聲。宣更求見約，又以閉門羹相待，乃與約斷絕，不通往來。約遂遣兄子祖沛、逖之子。內史祖&#28067;、女婿淮南太守許柳，率兵會峻。逖妻許氏，即許柳姊，固諫不從。姊為約嫂，弟為約婿，亦覺名義不合。峻既得約兵，因即發難，當有警報傳入建康，有詔命尚書令卞&#22775;，領右衛將軍，會稽內史王舒，行揚州刺史事，吳興太守虞潭，督三吳諸郡軍事，整繕行伍，籌備出師。尚書右丞孔坦，司徒司馬陶回，司徒屬下有司馬。共至王導前獻議道：「峻已倡亂，必將東來，今請乘峻未至，急斷阜陵，守江西當涂諸口，阻住叛兵，以逸待勞，一戰可決。若峻遲回不發，我亦可往攻歷陽，否則我尚未往，彼已先來，人心一動，便不能與戰了。」導極口稱善，轉告庾亮。亮不知兵法，躊躇未決。才閱兩日，果得姑孰緊報，峻將韓晃張健等，掩入姑孰，所有鹽米，盡被取去。亮歎悔無及，乃頒詔戒嚴，自督征討諸軍事，授右衛將軍趙胤為冠軍將軍，兼歷陽太守，使與左將軍司馬流，出守慈湖，另派前射聲校尉劉超，為左衛將軍，侍中褚(上羽下夾)，典征討軍事，並使弟庾翼，白衣從戎，領數百人戍石頭。<br>　　宣城內史桓彝，擬起兵赴難，長史裨惠謂：「郡兵寡弱，山民易擾，不如靜守待時。」彝厲色道：「汝獨不聞古語麼？見無禮於君者，若鷹鸇逐鳥雀。見《春秋左傳》。今社稷危迫，君主受困，難道尚坐視不成？」說畢，即調集數千人馬，進屯蕪湖。峻將韓晃，乘他初至，便掩殺過去。究竟宣城兵弱，敵不過歷陽銳卒，戰不多時，竟致敗退。韓晃就進攻宣城，彝退保廣德，晃縱兵四掠，飽載而還。徐州刺史郗鑒，表請入衛，有詔令他備御北寇，不必移兵。時已殘冬，雨雪載涂，彼此未便行軍，因得相持過年。<br>　　未幾，為咸和三年正月，江州刺史溫嶠，出屯尋陽，遣督護王愆期，西陽太守鄧岳，即前文之鄧岳，遇赦復官。鄱陽太守紀睦為前鋒，進次直瀆。荊州刺史陶侃，也遣督護龔登，率兵會嶠，聽嶠驅遣。蘇峻恐日久兵集，屢促韓晃等進攻慈湖。慈湖守將司馬流，素來懦弱，未戰先怯但請濟師。庾亮再撥侍中鍾雅，為驍騎將軍，督領水師，前往助流，不防流為韓晃所襲，猝被摧陷，竟至敗死。趙胤亦拒戰失利，慈湖被奪，單剩鍾雅一支舟軍，如何濟事，沒奈何撥棹退回。蘇峻逕率祖&#28067;許柳等，擁眾二萬人，自橫江東渡，直登牛渚，進至蔣陵復舟山。台軍節節敗退，警報與雪片相似，庾亮未免惶急。陶回覆入獻計道：「石頭設有重戍，峻必不敢直下。回料他必出間道，當從小丹陽步行前來，若用伏兵邀擊，定可擒峻。峻既受擒，祖約等自無能為了。」亮謂峻必直向石頭，不從回言。嗣聞峻果出小丹陽，夜迷失道，部伍盡亂，亮又自悔失機，縱峻得入，愚而好自用，&#28886;必及身。都中大懼，吏民相率潛奔，朝臣亦各遣妻孥，東出避難。獨左衛將軍劉超，挈妻孥入居宮內，冀定眾心。<br>　　亮又傳出詔書，命卞&#22775;都督大桁以東軍事，大桁即朱雀桁。所有鍾雅趙胤郭默等軍，盡歸節制。&#22775;尚有繼母裴氏，亦奉養京師，至此與母訣別，挈得二子眕盱，慨然赴敵，出戰西陵。峻兵兇悍，遠過台軍，任爾卞將軍如何忠憤，不顧死生，怎奈兵不用命，孤掌難鳴，叛軍節節向前，台軍步步退後，結果是旗靡轍亂，輿屍敗歸。既而峻又進攻青溪柵，&#22775;再率諸軍抵禦，兩軍攻守多時，未分勝負。偏是天不做美，竟起了一陣絕大的東風，峻因風縱火，煙霧迷漫，柵內各軍，避火不暇，如何抗拒，霎時間柵盡延燒，一炬成墟。天實為之，謂之何哉？&#22775;知事不濟，決計死節，尚率左右力戰。時正背瘡新愈，創痕未合，一經氣憤，流血淋漓，再加用力過度，頓至暴裂，自覺忍痛不住，大叫一聲，血從口出，倒地而亡。二子追隨父後，見父畢命，亦痛不欲生，索性突入敵陣，格殺叛黨數十名，身上各受重創，相繼捐生。部下將&#22775;屍搶回，舁入&#22775;家，母裴氏撫屍大慟道：「父為忠臣，子為孝子，諒無遺恨，只恨我年已老，尚見此慘劇哩。」&#22775;字望之，系濟陰冤句人，陣亡時，年四十八。還有丹陽尹羊曼，守住雲龍門，與黃門侍郎周導，廬江太守陶瞻，統皆戰死。庾亮在宣陽門內，麾兵佈陣，尚未及列，眾皆散走，不得已挈弟三人，及郭默趙胤，俱奔尋陽。臨行時，顧侍中鍾雅道：「後事一概委公。」雅答道：「棟折榱崩，究是何人所致？」亮愀然道：「事已至此，也不必再言了。」鬧得一塌糊塗，竟以一走了之，真好計策。說著，匆匆出城，趨駕小舟。亂兵沿途劫掠，亮執弓射賊，誤中舵工，應弦即倒。技藝又如此不精。船上各相驚失色，亮獨不動，且徐徐道：「此手何可使著賊？」你手不可著賊，人家的性命，如何視同草菅？眾見他形態雍容，方才心定，駛舟而去。<br>　　峻兵突入台城，毀去台省及諸營寺署，焚掠一空。司徒王導，馳入宮廷，急語侍中褚(上羽下夾)道：「至尊當速御正殿，君可啟&#28886;，請御駕出來。」&#28886;即詣(上羽下夾)中，抱掖成帝，出登太極前殿。導及光祿大夫陸曄荀崧，尚書張寔，共登御&#29248;，夾衛幼主。左衛將軍劉超，及侍中鍾雅褚(上羽下夾)，站立兩旁。太常孔愉，朝服守宗廟。峻兵呼噪而至，叱令褚(上羽下夾)下殿。(上羽下夾)兀立不動，還聲呵斥道：「蘇冠軍來覲至尊，軍人怎得侵逼？」峻兵被他一斥，倒也面面相覷，不敢闖入殿門。小立多時，待峻不至，乃轉往後宮。宮中統是女侍，如何阻擋，被亂兵東牽西扯，劫去多人。所有珍玩衣飾，亦遭擄掠，甚至庾太后宮中，亦膽敢搜索。左右女侍，稍有姿色，便難幸脫。亂兵奪得子女玉帛，一擁出宮，復去劫掠豪門，任意凌侮，不但奪取財貨，還要驅役官僚，令他肩挑背負，送往蔣山，稍一遲延，便加鞭撻。前江州刺史王彬，去職入都，受職光祿勛，索性抗直，與亂兵爭論數語，亂兵即鞭捶交下，幾至擊死。最可悲的是宦家婦女，多被他掖往僻處，褫去衣服，污辱一番，且赤條條的任她們臥著，自往別處搶掠。婦女含羞忍恥，或覓得敝席壞氈，少蔽身體，無氈無席，用土自覆，哀號聲震動內外。蘇峻並不加禁，縱兵橫行。宮中所藏布帛二十萬匹，金銀五千斤，錢億萬，絹數萬匹，谷米數百斛，一古腦兒搬往峻營，只留御廚中食米數石，聊供御膳。<br>　　或語侍中鍾雅道：「君性亮直，必不為寇賊所容，何不見幾趨避？」雅答道：「國亂不能救，君危不能扶，尚欲趨避求生，朝廷要用甚麼臣子呢？」還是硬漢。既而峻稱詔大赦，惟庾亮兄弟，不在赦例。平素頗推重王導，故仍使為原官，自為驃騎大將軍，錄尚書事。令祖約為侍中太尉尚書令，許柳為丹陽尹，馬雄為左衛將軍，祖&#28067;為驍騎將軍。弋陽王羕，徒步見峻，稱述峻功，峻當然心喜，仍封羕為西陽王，兼官太宰，錄尚書事。峻復遣兵攻吳國內史庾冰。冰系亮弟，所以峻不肯干休。冰不能御，棄郡奔會稽，行至浙江，追兵尚不肯舍。幸有吳卒引冰下船，覆以草薦，吟嘯鼓棹，泝流而去。每過邏所，輒用棹叩船，口作吳歌道：「蘇將軍，懸賞緝庾冰，庾冰正在此，奈何不問儂？」岸上邏兵，見他舟中無人，還道他是酒醉胡言，由他過去。冰得倖免，往依會稽內史王舒。庾亮奔抵尋陽，宣太后詔，命溫嶠為驃騎將軍，開府儀同三司，又加徐州刺史郗鑒為司空。嶠愴然道：「今日當以滅賊為急，若無功加官，何以服天下？」遂辭官不受。一面分兵給亮，涕泣誓師，志在討峻，且先遣使奉表建康，慰問二宮起居。偏蘇峻已經防著，出屯湖陰，不容外使出入，嶠使只得返報。其實太后庾氏，已不堪憂鬱，得病身亡，年僅三十二歲。太后性本仁惠，兼美容儀，臨朝一事，曾推讓再三，不得已乃受。咸和元年，有司請追贈後父琛及母邱氏，又由太后固讓，終不見從。只是陰教雖嫻，難語治國，名為訓政，實都歸庾亮一人主持，釀成叛亂，終至憂憤而崩。小子有詩歎道：<br><br>　　&#27769;&#27769;亂黨入宮城，母后遭凶飽受驚。<br>　　三十二年悲短命，九原應自怨親兄。<br><br>　　欲知建康能否再安，且待下回再表。<br>　　王敦甫平，蘇峻又亂。敦見忌於元帝，遂蓄異圖，峻見忌於庾亮，乃生變志。推原禍始，皆由朝廷馭將無方，釀成巨釁。然庾亮之失，較元帝為尤甚。峻雖有不臣之心，但觀其聞召之始，遣使白亮，自願外遷，乃征命已下，又復乞補荒郡，倘亮許為通融，尚未敢稱兵犯闕，大禍潛消，未可知也。乃一再不許，激之為亂，溫嶠郗鑒，求入衛而俱卻之，孔坦陶回，謀截擊而復不從，事前無弭變之方，臨事無御賊之策，卒至忠臣戰死，亂黨入都，憑陵宮闕，劫掠府庫，辱官吏，污士女，而亮反駕舟遠逸，竄匿尋陽，謀人家國者，果可若是之躁妄粗疏、輕狂狡猾耶？故吾謂蘇峻之亂，亮實首禍，而峻猶其次焉者也。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=36.htm>上一篇</a> &nbsp;&nbsp;&nbsp;&nbsp; <a href=38.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>