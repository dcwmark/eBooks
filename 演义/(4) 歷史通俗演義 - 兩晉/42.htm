<html>
<head>
<title>開放文學--歷史通俗演義 - 兩晉--第四十三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=41.htm>上一篇</a> &nbsp;&nbsp;&nbsp;&nbsp; <a href=43.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第四十三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>背顧命鴞子毀室　凜夢兆狐首歸邱</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說程遐出遇徐光，便與光敘談，述及進諫不從情形。光答道：「中山王對我兩人，時常切齒，不但與國有害，且必累及家禍，我等總當預先設法，保國安家，怎可坐待危禍哩？」遐皺眉道：「君有甚麼良策？」光想了多時，方答說道：「中山手擁強兵，威勢甚盛，我等無拳無勇，如何抵制？看來只好再三進諫，得能感悟主心，方得轉禍為福呢。」但靠此策，何能制虎？遐搖首道：「只恐主上未必肯從。」光說道：「待我再去一試罷。」說畢乃散。過了數日，光入內白事，見勒面有愁容，便乘間諷勒道：「陛下廓平八州，駕馭海內，為何神色未怡？當有隱患。」勒悵然道：「今吳蜀未平，書軌不一，司馬家兒，未絕丹陽，後世將疑我未應符&#31635;，難為真主，我一想著，便不覺有憂色了。」光應聲道：「臣以為陛下憂及心腹，哪知陛下徒憂及四肢，四肢尚不足憂，腹心乃是大患呢。從前魏承漢祚，為正朔帝王，劉備雖紹興巴蜀，總不能謂漢尚未亡，吳嘗跨據江東，與魏無損。今陛下包括二都，平蕩八州，適與魏王相符，彼司馬家僻居江左，無異劉備。李氏據蜀，尚遜孫權，帝王大統，不屬陛下，將屬何人？這不過是四肢的微患，無庸深憂。惟中山王托陛下威靈，所向無敵，中外共目為英武，有類陛下，可惜他殘暴多奸，見利忘義，跡同管蔡，情異伊霍，且父子並據權位，勢傾王室，臣見他尚未滿意，陰蓄異圖。近在東宮侍宴，傲慢不恭，輕視太子，陛下想亦察覺，不過曲示寬容，臣恐陛下傳及太子，宗社必生荊棘，這才是腹心重病，足為大患，奈何陛下顧小忘大呢？」勒默然不答。光當然說不下去，沒奈何趨回私第。<br>　　已而安定府間，報稱蛇鼠相鬥，越宿蛇死，臨涇亦報稱馬忽生角，長安城內，又報稱雞有怪聲，勒不以為意，西巡灃水宮，途次感冒風寒，竟致成疾，便即還都。那病勢日加沈重，因召太子弘，中常侍嚴震，與中山王虎，並侍禁中。虎立即入宮，矯托勒命，阻住弘震，不准入侍，就是王公大臣等問疾，也一概拒絕。內外隔斷，不通音問，連勒病勢的增減，都無人知曉。虎又召還秦王宏及彭城王堪，可巧勒病少痊，起&#29248;散步，忽見宏進來請安，便向虎驚問道：「秦王何故來此？我使王等出處藩鎮，正為今日的預備，究竟是何人召入，還是不召自來呢？如或有人矯制召王，便當處斬。」虎慌忙答語道：「秦王想念陛下，暫時歸省，今即遣令還鎮便了。」宏聞虎言，才知是由虎擅召，只因虎勢力逼人，未敢與辯，不得已含忍而退，待了數日，並無遣還命令，又只好留住都下。勒問虎曾否遣宏？虎詐言奉諭即遣，所以勒不復再言。<br>　　是時熒惑入昴，星隕鄴中，又有赤黑黃雲，綿亙如幕，聲如雷震，墜地後氣熱如火，塵起連天。勒是番王，未必果應天象，且據新學家言，天象與人事無關，惟史家羅列災象，故略述一二。勒病勢復劇，勢難再起，乃遺令三日即葬，概從儉樸。牧守等不必奔喪，仍令照常鎮守。內外百寮，既葬除服，毋禁婚嫁祭祀，飲酒食肉。又復申囑數語道：「大雅文弱，恐未能紹承我志，中山以下，宜各司所典，勿違朕命。大雅與斌宜好自維持，司馬氏即汝等殷鑒，務須互相和好，勿蹈彼轍。中山王亦當三思周霍，勉力匡輔，我死方得瞑目了。」恐不能如汝所願。言訖即逝，年正六十，僭位十五年。虎主持勒喪，棺殮既畢，即舁棺夜瘞山谷，人不能測。這是何意？想亦如魏武疑&#20898;，恐被人發掘，或即由勒私囑石虎，亦未可知。別使大臣子弟六十人，為輓歌郎，引錦一匹，備具文物儀衛，虛葬城外，號高平陵，尊為高祖明皇帝。當下劫出太子弘，使他升殿，脅令手書，收捕程遐徐光下獄，並召齊王邃入宮宿衛，監制太子。文武百官，統皆駭散。弘亦大懼，情願讓位與虎。虎冷笑道：「君薨，世子當立，這是古今通義，臣怎敢背越禮法？」弘料虎不懷好意，復泣陳：「才力庸弱，不堪重寄，還是讓位為是。」虎變色道：「如果不堪重任，天下自有公論，也不能私相授受呢。」豈亦想磊磊落落麼？遂逼弘登位，改元延熙。文武百官，各進位一等，惟將程遐徐光牽斬市曹。虎自為丞相，魏王大單于，加九錫禮，據魏郡等十三邑，總攝百揆。虎妻鄭氏為魏王後，長子邃為王太子，加官侍中大將軍，都督中外諸軍，並錄尚書事，次子宣為車騎大將軍，領冀州刺史，封河間王，三子韜，為前鋒將軍，司隸校尉，封樂安王，四子遵為齊王，五子鑒為代王，六子苞為樂平王，徙太原王斌為章武王，所有虎舊時僚屬，悉署台省要職，改稱太子宮為崇訓宮，勒後劉氏以下，俱遷居崇訓宮中。凡故宮侍女，具有姿色，及車馬珍寶服飾玩好等類，盡被載入丞相府署。令鎮軍將軍夔安為左僕射，尚書郭殷為右僕射。安與殷均虎黨羽，所有舉措，俱稟虎後行。虎雖未篡位，簡直與君主無二。<br>　　勒後劉氏，不堪脅迫，密召彭城王石堪入見，流涕與語道：「皇祚恐將覆滅了。王與先帝，義同父子，應該顧全一脈，毋致凌夷。」堪唏噓道：「先帝舊臣，均已被斥，宮廷僚屬，統是中山心腹，無可與謀。臣惟有出奔兗州，據住廩邱，挾南陽王為盟主，勒子恢為南陽王，見前回。宣太后詔，號召諸鎮牧守，令各起義兵，入討桀逆，方能濟事。」劉氏道：「事已萬急，便應速發，毋使日久變生。」堪應命而出，微服輕騎，往襲兗州。不料兗州有備，未能掩入，部下不過百餘騎，如何持久？只好南奔譙城。石虎得知消息，亟遣部將郭太等追擊，行至城父，與堪相值。堪兵單力寡，被太圍住，一陣亂箭，把堪射倒，活捉了去。虎見了石堪，怒衝牛鬥，即命左右取出鼎鑊，將他炙死，復召石恢還都。嗣探得劉氏與謀，竟帶兵入崇訓宮，逼令自殺，別尊弘母程氏為皇太后。<br>　　關中鎮將石生，洛陽鎮將石朗，聞虎敢殺太后，很是不平，遂連兵討虎。虎留子邃居襄國，自率步騎七萬人，倍道攻金墉城，朗不意虎兵驟至，倉猝守禦，偏守兵各無鬥志，相率駭走，城即被陷，朗被擒住。虎命先刖朗足，繼砍朗首，然後移兵轉攻長安，用將軍石挺為前鋒大都督，引兵急進。石生遣部將郭權，與鮮卑涉&#29853;部落，共二萬人為前驅，自統大軍為後應。權等到了潼關，正值石挺領兵前來，兩下爭鋒，鮮卑兵驍悍異常，橫衝直撞，立將挺陣搗破。挺竟戰死，眾多覆沒。虎亦退走澠池，暗中差人齎著重賂，買囑鮮卑，令他反攻石生。鮮卑貪賂忘信，背了郭權，還擊生軍。生猝不及防，單騎奔長安，又恐虎兵追至，潛逃至雞頭山。前此俱為驍將，何此時統皆沒用？郭權尚有餘眾三千，退保渭汭，虎令裨將石廣，與權相持，自率輕騎入關，竟至長安城下。長安守將蔣英，倒還憑城抵拒，好容易過了十多日，為虎所破，蔣英陣亡。再分兵四覓石生，且懸賞購募。生部下又貪厚賞，斬生出降。郭權孤軍在外，當然不能支持，即逃往隴右。虎又遣將軍麻秋進討氐酋略陽公蒲洪，見前文。洪率部落二萬戶降虎，虎授洪為龍驤將軍，使居枋頭。羌帥姚弋仲，亦率眾迎接虎軍，虎又拜弋仲為奮武將軍，兼西羌大都督，令徙居清河灄頭，乃引兵東還襄國，頒令大赦，且諷弘命建魏台，一如魏武輔漢故事。尋聞郭權據住上邽，向晉投誠，晉授權為鎮西將軍，領秦州刺史。石廣進攻失利，乃再遣將軍郭敖，及章武王斌等，率步騎四萬人攻權，行次華陰，那上邽人聞風惶駭，竟將權刺死，函首迎降。<br>　　虎因亂黨悉平，躊躇滿志，便欲篡移趙祚。適秦王隱有違言，即將他拘入別室，幽禁起來。弘更大懼，親往魏宮，奉璽與虎。父如龍而兒如豚，奈何？虎搖首道：「帝王大業，當由天下人公論，怎得屢來擾我？」遂卻璽不受。弘流涕還宮，入白太后程氏道：「先帝種果不得再遺了。」讓位求生，還做不到，真正苦極。未幾，即由尚書省出名，向虎上書，請依唐虞禪讓故事。虎勃然道：「弘性愚愔，居喪無禮，不能君臨天下，直可廢去，說甚麼禪讓呢？」倒還爽快，免得許多做作。便令右僕射郭殷持節入宮，廢弘為海陽王，迫令徙居。弘徐步就車，顧語左右道：「愚昧不堪承統，自慚群後。但也由天命已去，致遭此禍，尚復何言？」左右統皆流涕，宮人亦慟哭失聲，於是群臣俱詣魏台勸進。虎下書道：「王室多難，海陽自棄，四海任重，勉從推戴。但朕聞道合乾坤，方可稱皇，德協神人，方可稱帝。皇帝尊號，朕不敢當，今暫稱為居攝趙天王，聊副眾望。」既自稱朕，又不願稱皇帝，此次未免近迂。群臣不好違議，虎即號居攝趙天王，升殿視朝，改元建武，立子邃為太子，進夔安為太尉，郭殷為司空，韓晞為尚書左僕射，魏概馮莫張崇曹顯為尚書，申鍾為侍中，王波為中書令，此外文武百官，俱進秩有差。當下放出毒手，命將故主弘及太后程氏，並秦王宏南陽王恢等，一古腦兒鎖禁崇訓宮，派兵監守。暗中卻囑使黨羽，乘夜突入，凡自程太后以下，悉數被戕。弘在位才得逾年，只二十二歲而終。<br>　　是時各郡鎮將，俱奉表賀虎。獨西羌大都督姚弋仲，稱疾不賀。虎疑他有異志，屢次發使馳召。弋仲始至，正色語虎道：「弋仲嘗謂大王命世英雄，奈何把臂受托，乃遽行篡奪呢？」虎答道：「我豈樂為此謀，但海陽年少，恐不能了家事，所以代為主治，卿亦太不諒我哩。」弋仲聽不入耳，奮衣趨出。虎見弋仲誠實，也不加罪。實是自愧。惟因讖文中云：「天子當從東北來。」乃特備法駕，東往信都，再向北方環巡一周，然後還都，這算是自己應讖的意思。全是癡想。<br>　　徐州從事朱縱，不服趙政，殺斃刺史郭祥，舉城降晉。虎遣將軍王朗擊縱，縱奔淮南。虎率眾南下，行近歷陽，但欲張皇聲威，恫嚇晉廷，實無深入用兵的意思。歷陽太守袁耽，嚇得心膽俱裂，飛使報達建康，混稱石虎入寇。江南已有好幾年不聞兵革，驟得此信，都是錯愕失措，相顧彷徨，再加太尉荊州牧陶侃，已經病亡，朝廷失去一座長城，更覺得守邊乏材，不寒而慄。小子敘到此處，又不得不將侃死情形，略為表明。侃自克復襄陽後，見前回。晉廷因功加賞，拜侃為大司馬大將軍，劍履上殿，入朝不趨，贊拜不名。侃上表固辭，不肯受賞。相傳侃少時往漁雷澤，網得一織布梭，取回家中，懸掛壁上。俄而天大雷雨，梭化為龍，破壁飛去，侃視為祥征，有志自負。尋復在夜間得了一夢，乃是身生八翼，奮飛上天，得登天門八重，惟一重不得闖入。內有閽人，攜杖出擊，觸身墜地，致折左翼，痛極而寤。次日左腋尚痛，數宿乃愈。又嘗詣廁所，見一人朱衣介幘，斂版前謁道：「君有長者風，故特來報，君將來當得公封，位至八州都督。」言訖不見。嗣復有相士師圭，握視侃手，隨即指示道：「君左手中指有直紋，理當封公。若向上貫徹，便貴不可言了。」侃聞圭言，就用針戳中指上紋，欲使紋路上達。忽有指血漂入壁上，流為公字，再用紙揩指中惡血，也現出一個公字，愈拭愈明。及都督八州，受封長沙公，自思前事俱驗，不敢再有他望，且每念及折翼夢兆，更恐盈滿致禍，屢與僚佐言及，將上書乞休。僚佐再三苦留，方才中止。至成帝咸和七年，侃已七十六歲，一病垂危，即上表辭職，略云：<br>　　臣少長孤寒，始願有限，過蒙聖朝歷世殊恩，陛下睿鑒，寵靈彌泰，有始必終，自古而然。臣年垂八十，位極人臣，啟手啟足，當復何恨，但以陛下春秋尚富，餘寇不誅，山陵未反，所以憤愾兼懷，不能已已。臣雖不知命，年時已邁，國恩殊特，賜封長沙，隕越之日，當歸骨故土。臣父母舊葬，尚在尋陽，擬以來秋奉迎窀穸，待葬事訖，乃告老下藩。不圖所患，遂爾綿篤，伏枕感結，情不自勝。臣間者猶謂犬馬之齒，尚可小延，欲為陛下西平李雄，北吞石虎，是以遣毌丘奧於巴東，授桓宣於襄陽，良圖未敘，於此長乖。此方之任，內外之要，願陛下速選臣代，使必得良才，奉宣王猷。遵成臣志，則臣死之日，猶生之年。陛下雖聖姿天縱，英奇日新，方事之殷，當賴群俊。司徒導鑒識經遠，光輔三世，司空鑒簡素貞正，內外惟允，平西將軍亮雅量詳明，器用周時，即陛下之周召也。獻替疇咨，敷融政道，地平天成，四海幸賴。謹遣左長史殷羨，奉送所假節麾幢曲蓋，侍中貂蟬太尉章，荊江州刺史印傳卹戟，仰戀天恩，悲酸感結。以後事付右司馬王愆期，加督護統領文武職銜，俾臣得歸死首邱，雖在泉壤，亦拜賜無窮矣。謹待死上聞！<br>　　表文已發，即將軍諮器仗，牛馬舟車，照簿移交。倉庫自加管鑰，付與王愆期掌管，自己一無所私，乃力疾登輿，出府自去。愆期等送至江口，灑淚告別。侃顧語道：「老子婆娑，徘徊未去之意。正為君輩，今恐當長別了。」說罷，下輿登舟，行至樊溪，越宿便逝。訃聞晉廷，即有詔頒發道：<br><br>　　故使持節侍中太尉，都督荊江雍梁交廣益寧八州諸軍事，荊江二州刺史長沙郡公，經德蘊哲，謀猷弘遠，作藩於外，八州肅清，勤王於內，皇家以寧。乃者桓文之勛，伯舅是憑，方賴大猷。俾屏予一人，前進位大司馬，禮秩冊命，未及加崇，昊天不弔，奄忽薨殂。朕用震悼於厥心，今特追贈大司馬，予諡曰桓，祀以太牢，魂而有靈，嘉茲寵榮。<br><br>　　總計侃在軍中四十一年，雄毅有權，臨機善斷，事無大小，莫不明察，因此兵民不敢相欺。自南陵至白帝城，道不拾遺。尚書梅陶，嘗與友人書云：「陶公機神明鑒似魏武，忠順勤勞似孔明，非陸抗諸人所能及。」太常卿謝裒子安，亦謂：「陶公用法，常得法外意。」可見得陶侃才名，實為東晉諸臣的翹楚，不過蘇峻亂時，稍存芥蒂，不離俗見，未免有些闕憾哩。評論公允。晉廷以侃既壽終，特調平西將軍豫州刺史庾亮，代鎮武昌。亮名不副實，又辟殷浩為記室參軍，專談《老》《易》，徒尚風流，怎能與陶侃時相比？一聞石虎南來，正是自顧不暇。晉廷選不出將才，只好仍請出這位年高望重的王茂弘，抵禦羯寇，當下加官大司馬，假黃鉞，都督征討諸軍事。成帝時已十有四歲，也觀兵廣漠門，分遣諸將，命將軍劉仕救歷陽，趙胤屯慈湖，路永戍牛渚，王允之戍蕪湖。司空郗鑒，亦使廣陵相陳光率眾衛京師中外戒嚴，非常緊急。小子有詩歎道：<br><br>　　到底江南暮氣深，一聞寇至便驚心。<br>　　紛紛遣將徒滋擾，虎子懷安不爾侵。<br><br>　　欲知後來有無戰事，且待下回再表。<br>　　石勒之有從子虎，猶劉淵之有族子曜。曜助淵而建漢祚，虎佐勒而成趙業，當時之為主立功，情固相同。厥後曜得嗣聰，虎得繼弘，跡亦相類。但曜之得國，取諸靳准之手，尚有中興之名，虎則直攫勒子而有之，其罪大，其惡極，曜尚不若是也。夫劉氏之亡，主之者勒，輔之者虎，而勒之妻孥，亦終為虎所殘滅，養虎噬人，即還而自噬，何報應若是之速耶？若東晉將才，足以畏趙者，惟祖逖陶侃二人，而侃之功為尤大，史稱其都督八州，據上流，握強兵，潛有窺窬之志，每思折翼之祥而止，是說未足盡信。侃生平並無逆跡，第當蘇峻之亂，不遽入援，必待溫嶠之敦促而始發，時人乃疑其有貳耳。然袁氏了凡，猶謂其誣，是則侃固東晉之名臣歟。本回又於侃之沒世，特加詳敘，正善善從長之遺意也。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=41.htm>上一篇</a> &nbsp;&nbsp;&nbsp;&nbsp; <a href=43.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>