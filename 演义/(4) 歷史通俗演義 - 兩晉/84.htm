<html>
<head>
<title>開放文學--歷史通俗演義 - 兩晉--第八十五回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=83.htm>上一篇</a> &nbsp;&nbsp;&nbsp;&nbsp; <a href=85.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第八十五回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>失荊州參軍殉主　棄苑川乾歸逃生</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說晉廷聞謝琰戰歿，亟遣將軍孫無終、桓不才、高雅之等，分討孫恩。恩轉寇臨海，為雅之所擊，退走餘姚。雅之進兵再戰，竟至敗績，退保山陰，部眾十死七八，詔令劉牢之都督會稽五郡，率眾擊恩。恩頗憚牢之兵威，復走入海。牢之乃東屯上虞，使劉裕戍勾章，吳國內史袁崧，築壘滬瀆，作為後備，才得少安。惟荊州刺史殷仲堪，前次雖不聽佺期，未襲桓玄，但心中也恐玄跋扈，足為己患，所以與佺期仍相聯絡，互結姻緣。玄也頗聞佺期密謀，先事豫防，督兵屯戍夏口，用始安太守卞范之為長史，充作謀主﹔且引庾楷為武昌太守。楷嘗挾嫌尋釁，見嫉朝廷，故仲堪等免罪，楷獨不得遇赦。玄引罪人為心腹，已隱與朝廷反抗，偏又上告執政，謂：「殷楊必再滋事，請先給特權，以便控制」云云。會稽王道子等，亦欲三人自相構隙，使他乖離，乃加玄都督荊州四郡軍事。又以玄兄桓偉，代佺期兄廣為南蠻校尉，佺期原是不平，廣更忿恨的了不得，定要興兵拒偉。惟佺期尚未敢遽發，禁廣暴動，且出廣為宜都建平二郡太守。會後秦主姚興，寇晉洛陽，擒去河南太守辛恭靖，河洛一帶，相繼陷沒。佺期想出一條聲西擊東的計策，部署兵馬，陽言援洛，暗中實欲襲玄﹔自思兵力未足，仍遣使商諸仲堪。何苦尋釁？仲堪又恐佺期得勢，也非己利，因復書苦勸，並遣從弟遹屯北境，防遏佺期。佺期不能獨舉，且未測仲堪命意，因此斂兵不動。仲堪多疑少決，諮議參軍羅企生，密語弟遵生道：「殷公優柔寡斷，終必及禍，我既蒙知遇，義不可去，將來必與彼同死了。」遵生也為太息。但見兄已決死，不好勸他引退，只好聽天由命罷了。前時胡藩曾勸羅早去，羅終未決，雖士為知己者死，但仲堪非忠義臣，何必與同死生！是時，荊州水溢，洪流遍地，仲堪偏發倉廩，賑濟饑民。桓玄欲乘他空虛，先攻仲堪，繼及佺期，表面上也以救洛為名，籌備軍事，先遣人致書仲堪道：<br><br><br><br>　　佺期受國恩而棄山陵，宜共罪之。今當入淝，討除佺期，已屯兵江口，若公與同心，可速收楊廣殺之。如其不爾，便當率兵入江，公其毋悔！<br>　　仲堪得書，不答一詞。玄遂遣兵襲入巴陵，奪取積穀，作為軍糧。適梁州刺史郭銓，奉命赴官，道經夏口，玄把銓留住，詐稱朝廷遣銓助己，使為前鋒，撥給江夏部曲，督同諸軍並進，且密報兄偉，使為內應。偉毫不預備，急切不知所為。仲堪亦稍有所聞，便迫偉入見，詰問桓玄消息。偉恐為所殺，只好和盤說出，謂與自己無干。仲堪將偉拘住，使與玄書，說得情詞迫切，吁乞退軍。玄覽書微笑道：「仲堪為人，素少決斷，必不敢加害我兄，我可無憂，盡管準備進兵便了。」遂使部將郭銓苻宏，掩至江口，與殷遹軍相值。遹倉猝接戰，敗還江陵。仲堪再遣楊廣，及從子道護等往拒，又為玄軍所敗，江陵震駭﹔且因城中乏食，用胡麻代糧，權時充饑，偏桓玄乘勝進逼，前鋒距江陵城，僅二十里，仲堪大懼，急召楊佺期過援。佺期道：「江陵無糧，如何待敵？可請來相就，共守襄陽。」仲堪得報，不欲棄州他往，乃復遣人給佺期道：「現已收儲糧米，不虞無食了。」此事豈可騙得？佺期信以為真，即率步騎八千，直趨江陵，仲堪無糧可給，但使人挑出數擔胡麻飯，餉佺期軍。莫非使他盡去登仙？佺期始知被紿，勃然大怒道：「這遭又敗沒了！」遂不暇入見仲堪，忙與兄廣一同擊玄。玄聞佺期挾銳前來，暫避凶鋒，退屯馬頭，但令郭銓留戍江口。佺期殺將過去，銓兵少勢孤，怎能抵敵？險些兒被他擒住，幸虧逃走得快，才保性命。佺期等既得勝仗，休息一宵，銳氣已減，誰知桓玄領著大兵，突然殺到，闖入佺期營內。佺期兵立時嘩散，單剩佺期兄弟二人，如何退敵？沒奈何拚命逃生，奔往襄陽。途次被玄將馮該，引兵追到，佺期及廣，無處可奔，束手受死。馮該怎肯容情，便將他兄弟縛去獻玄。玄立命梟斬，傳首建康。佺期弟思平，與從弟尚保孜敬，逃入蠻中。<br><br>　　仲堪聞佺期敗走，即出奔酇城，旋接佺期死耗，又率數百人西奔。將赴長安，行至冠軍城，為玄軍追及，數百人逃避一空，只有從子道護隨著，四顧無路，兩叔姪被捉去一雙，還至柞城，逼令仲堪自殺。道護撫屍慟哭，也為所害。仲堪嘗信奉釋道，不吝財賄，惟專務小惠，未識大體﹔及桓玄來攻，尚求仙禱佛，毫無戰守方略，終致敗死。後由仲堪子簡之，覓得遺骸，移葬丹徒，廬居墓側，有復仇志，事且慢表。先是仲堪出走時，文武官屬，無一人送行，獨羅企生隨與同往。路經家門，適弟遵生待著，便語企生道：「今日作這般分離，何可不握手言別？」企生乃停轡授手，遵生素有膂力，竟將企生牽腕下馬，且與語道：「家有老母，去將何往？」企生揮淚道：「我決與殷公同死，不宜失信，但教汝等奉養老母，不失子道，便是羅氏一門忠孝兩全，我死亦無遺恨了。」遵生仍然牽住，不令脫身。仲堪回頭遙望，見企生被弟掖住，料無脫理，因即策馬自去，故企生尚得不死。及桓玄已殺仲堪，唾手得了荊州，自然急詣江陵。江陵人士，統去迎謁，惟企生不往，專為仲堪辦理家事。有友人馳語企生道：「君為何不識時務？恐大禍就在目前了。」企生道：「殷公以國士待我，我何忍相負？前為我弟所制，不得隨行，共除丑逆，今有何面目去見桓玄，屈志求生呢？」這數語為玄所聞，當然忿恨，但頗憐惜企生材具，乃使人傳語道：「企生若肯來謝我，必不加罪。」企生慨然道：「我為殷荊州屬吏，殷荊州已死，我還去謝何人？」玄因企生不屈，遂將他收系獄中，復遣人問企生，尚有何言？企生道：「前文帝嘗殺嵇康，康子紹仍為晉忠臣，今我不求生，只乞活一弟，終養老母。」玄乃引企生至前，自與語道：「我待汝素厚，何故見負？難道真不怕死麼？」企生道：「使君興音陽甲，出次尋陽，與殷荊州並奉王命，各還本鎮，當時升壇盟誓，言猶在耳。今口血未乾，乃遽生奸計，食言害友。企生自恨庸劣，不能翦滅凶逆，死已嫌遲，還怕甚麼！」玄被他詰責，益覺惱羞成怒，因令左右將企生斬訖，總算釋免遵生，不使連坐。企生母胡氏，嘗由玄贈一羔裘，及企生遇害，胡母即日焚裘。玄雖然聞知，也置諸不理，企生嘗列《晉書·忠義傳》中，非不足以風世，但企生出處，亦欠斟酌。惟上表歸罪殷楊，自求兼領荊州。晉廷但務羈縻，並不責玄專殺，只調玄都督荊司雍秦梁益寧七州軍事，領荊州刺史，另起前將軍桓修為江州刺史。玄得了荊州，失去江州，心仍不甘，再上疏固求江州。於是加督八州，兼領江荊二州刺史。玄兄偉未曾被害，由玄擅授為雍州刺史，且令從子振為淮南太守。朝廷不敢違忤，遂致玄肆無忌憚，越要恃勢橫行了。為下文謀逆伏案。<br><br>　　是時，河北諸國，後秦最強。秦主姚興，禮耆碩，登賢俊，講求農政，整飭軍容，嘗遣弟姚崇寇晉洛陽。晉河南太守辛恭靖，固守百餘日，援絕糧盡，城乃被陷。恭靖被執至長安，得見姚興。興與語道：「卿若肯降我，我將委卿以東南重任，可好麼？」恭靖厲色道：「我寧為國家鬼，不願為羌賊臣。」再敘辛恭靖事，無非稱美忠臣。興雖不免動怒，將他幽錮別室，但也未嘗加刑。後來恭靖逾垣逃歸，興也不欲追趕，由他自返江東。惟自洛陽陷沒，淮漢以北諸城，多半降秦，姚興並不矜誇﹔且因日月薄蝕，災眚屢見，自削帝號，降稱秦王。凡群公卿士，將帥牧守，俱令降級一等，存問孤寡，簡省法令，清察獄訟，嚴定賞罰，遠近肅然，推為美政。<br><br>　　西秦主乞伏乾歸，自殺退涼主呂光後，與南涼主禿髮烏孤和親，互結聲援﹔又討服吐谷渾，攻克支陽鸇武允吾三城，威燄日盛。接應七十九回。只因所居西城南景門，無故忽崩，慮及不祥，乃復自西城遷都苑川。後秦主姚興，恐乾歸逼處西陲，勢大難制，乃擬先發制人，特遣征西大將軍隴西公姚碩德，統兵五萬攻西秦，趨南安峽。乾歸出次隴西，督率將士，抵禦碩德。俄聞興潛軍將至，因召語諸將道：「我自建國以來，屢摧勁敵，乘機拓土，算無遺策，今姚興傾眾前來，兵勢甚盛，山川阻狹，未便縱騎與敵，計惟誘入平川，待他懈怠，然後縱擊，國家存亡，在此一舉，願卿等努力殺賊，毋少退縮。若能梟滅姚興，關中地便為我有了。」於是遣衛軍慕容允，率中軍二萬屯柏陽。鎮軍將軍羅敦，率外軍四萬屯侯辰谷。乾歸自引輕騎數千，前候秦軍。<br><br>　　會大風驟起，陰霧四霾，軍士無故自駭，東奔西散，致與中軍相失。姚興卻驅軍追未，乾歸忙馳入外軍。詰旦，天霧少晴，開營出戰，敵不過秦軍銳氣，前隊多半傷亡，後隊便即奔&#28291;。乾歸見勢不佳，棄軍急走，逃歸苑川，餘眾三萬六千，盡降姚興。興遂進軍枹罕，乾歸不能再戰，復自苑川奔金城，泣語諸豪帥道：「我本庸才，謬膺諸軍推戴，叨竊名號，已逾一紀。今敗&#28291;至此，不能拒寇，只好西趨允吾，暫避寇燄，但欲舉眾前往，勢難速行，倘被寇眾追及，必致俱亡。卿等且留居此城，萬一不能保全，盡可降秦，免屠家族，此後可不必念我了。」何前倨而後恭？諸豪帥齊答道：「從前古公杖策，豳人歸懷，玄德南奔，荊楚襁負，臨歧泣別，古人所悲，況臣等義深父子，怎忍相離？情願隨著陛下，誓同生死！」乾歸道：「從古無不亡的國家，如果天未亡我，再得興復，卿等復可來歸，何必今朝俱死呢？況我將向人寄食，亦不便攜帶多人。」諸豪帥見乾歸志決，乃送別乾歸，慟哭而返。乾歸遂率著家屬，數百騎西走允吾，一面遣人至南涼，奉書乞降。<br><br>　　南涼主禿髮烏孤，因酒醉墜馬，傷脅亡身，僭位僅及三年。遺命宜立長君，乃立弟涼州牧利鹿孤為嗣主，改元建和，追諡烏孤為武王。才閱半年，即得乾歸降書，乃令弟廣武公&#20617;檀，往迎乾歸，使居晉興，待若上賓。鎮北將軍禿髮俱延，入白利鹿孤道：「乾歸本我屬國，妄自尊大，今勢窮來歸，實非本心，他若東奔姚氏，必且引兵西侵，為我國患，故不如徙置西陲，使他不得東往，才可無憂。」利鹿孤道：「我方以信義待人，奈何疑及降王，徙置窮邊？卿且勿言！」俱延乃退，已而乾歸得南羌梁弋等書，謂：「秦兵已撤回長安，請乾歸還收故土。」乾歸即欲東行，偏為晉興太守陰暢所聞，馳白利鹿孤。利鹿孤遣弟吐雷，率騎三千，屯捫天嶺，監察乾歸。乾歸恐為利鹿孤所殺，因囑子熾磐道：「我因利鹿孤誼兼姻好，情急相投，今乃忘義背親，謀我父子，我若再留，必為所害。今姚興方盛，我將往附，若盡室俱行，必被追獲，現惟有送汝兄弟為質，使彼不疑，我得至長安，料彼也不敢害汝呢。」熾磐當然從命。乾歸即送熾磐兄弟至西平，作為質信。果然利鹿孤不復加防，乾歸得潛身東去。去了二日，利鹿孤始得聞知，急遣俱延往追，已是不及。<br><br>　　那乾歸逕詣長安，往降姚興。興喜得乾歸，即命他都督河南軍事，領河州刺史，封歸義侯。尋復遷還苑川，使收原有部眾，仍然留鎮。乞伏熾磐質押西平，常思乘間竊逃，奔依乃父。一日已得脫行，偏被利鹿孤探知，遣騎追還。利鹿孤欲殺熾磐，還是廣武公&#20617;檀，替他解免，說是：「為子從父，乃是常情，不足深責，宜加恩寬宥，表示大度。」利鹿孤乃赦免熾磐，不復加誅。熾磐心終未死，過了年餘，竟得逃還苑川。乾歸大喜，使他入朝姚興。興命為振忠將軍，領興晉太守。熾磐父子，總算共事姚氏，暫作秦臣。虎兕終難免出柙。惟南涼禿髮氏，與後涼呂氏，常有戰爭，小子宜就此補敘，表明後涼衰亂情形。呂光晚年，政刑無度，土字分崩，除北涼段業，另行建國，已見前文外，見七十九回。尚有散騎常侍太史令郭&#40641;，讀若賁。連結西平司馬楊統，叛光為亂，借兵南涼，於是兩涼搆兵，差不多有一年餘。&#40641;頗識天文，素善占候，為涼人所信重。會熒惑星守東井，&#40641;語僕射王詳道：「涼地將有大兵，主上老病，太子闇弱，太原公指呂光庶長子纂。又甚兇悍，我等為彼所忌，倘或亂起，必為所誅。現田胡王乞基兩部最強，東西二苑衛兵，素服二人，我欲與公共舉大事，推乞基為主帥，俟得據都城，再作計較。」詳頗以為然，與&#40641;約期起事。不料事尚未發，謀已先泄，王詳在內，首被捕誅。&#40641;即據東苑，集眾作亂。涼主呂光，急召太原公纂討&#40641;，纂司馬楊統，為&#40641;所誘，密告從兄桓道：「郭&#40641;舉事，必不虛發，我欲殺纂應&#40641;，推兄為主，西襲呂弘，據住張掖，號令諸郡，這卻是千載一時的機會哩。」桓勃然道：「臣子事君，有死無貳，怎得稱兵從亂？呂氏若亡，我為弘演，尚是甘心哩。」弘演系春秋時衛人，見《列國志》。統見兄不從，恐為所訐，遂潛身奔&#40641;。太原公纂，初擊&#40641;眾，為&#40641;所破。嗣由西安太守石元良來援，方得殺敗&#40641;兵。&#40641;先入東苑，拘住光孫八人，及兵敗生憤，把光孫一並殺死，肢分節解，飲血盟眾。眾皆掩目，慘不忍睹。識天文者果如是耶？<br><br>　　適涼人張捷宋生等，糾眾三千，起據休屠城，與&#40641;勾通，共推涼後軍楊軌為盟主。軌遂自稱大將軍涼州牧西平公，令司馬郭偉為西平相，率步騎二萬人，往助郭&#40641;。&#40641;已打了好幾個敗仗，遣人至南涼乞援。南涼利鹿孤&#20617;檀，先後發兵赴救，兩路兵共逼姑臧，涼州大震，虧得呂纂已驅&#40641;出城，嚴兵把守。&#40641;兵十死五六，餘眾因&#40641;性殘忍，盡已離心。&#40641;不禁氣奪。至楊軌進營城北，欲與纂決一雌雄，反被&#40641;從旁阻住，屢引天道星象，作為證據，只說是不宜急動，急動必敗。此時想又換過一天，故前後言行不符。看官試想！行兵全仗一股銳氣，若久頓城下，不戰自疲﹔還有南涼兵遠道前來，攜糧不多，利在速戰，但因楊軌等未嘗動手，也只好作壁上觀，不但兵糧日少一日，軍心也日懈一日，相持至數閱月，已有歸志。會涼常山公呂弘，為北涼沮渠男成所攻，擬自張掖還趨姑臧。涼主呂光，令呂纂發兵往迎，楊軌聞報，語將士道，「呂弘有精兵萬人，若得入姑臧，勢且益強，涼州萬不可取了。」乃與南涼兵邀擊纂軍。纂正防此著，驅軍大殺一陣，南涼兵先退，軌亦敗退，於是紛紛&#28291;散。郭&#40641;先東奔魏安，軌與王乞基等南走廉川。南涼兵當然歸國，姑臧解嚴，纂與宏安然入都。惟呂光受了一番虛驚，老病益甚，要從此歸天了。小子有詩歎道：<br><br><br><br>　　重瞳肉印並奇聞，誰料耄昏治日棼。<br><br>　　十載光陰徒一瞥，五胡畢竟少賢君。<br><br><br><br>　　欲知呂光臨死情形，且至下回說明。<br><br><br>　　殷仲堪與楊佺期，皆非桓玄敵手，仲堪之失在畏玄，佺期之失在忌玄。畏玄者終為所制，忌玄者不能制玄，終必失敗，其結果同歸一死而已。羅企生不從胡藩之言，甘心殉主，徒死無益，殊不足取。惟當世道陵夷之日，猶得一視死如歸之烈士，不可謂非名教中人，《晉書》之列入《忠義傳》，良有以也。乞伏乾歸，承兄遺業，斬楊定，殺呂延，拓地西陲，幾若一鮮卑霸王，然姚興兵至，一敗即奔，又何其怯也？姚興能屈服乾歸，而呂光反為所屈，此後涼之所以一&#36471;不振也夫。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=83.htm>上一篇</a> &nbsp;&nbsp;&nbsp;&nbsp; <a href=85.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>