<html>
<head>
<title>開放文學--歷史通俗演義 - 兩晉--第七十回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=68.htm>上一篇</a> &nbsp;&nbsp;&nbsp;&nbsp; <a href=70.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第七十回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>墮虜謀晉將逾絕澗　應童謠秦主縊新城</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說慕容衝進逼長安，眾至數萬。秦王堅登城俯視，見衝在馬上耀武揚威，不禁失聲道：「此虜從何處出來，乃敢猖獗至此！」當還問自己。說著，復大聲呼衝道：「奴輩止可牧牛羊，何苦自來送死！」前時何亦引入紫宮？衝答道：「正因不願為奴，所以欲取爾位！」堅令將士登陴守禦，自下城躊躇多時，乃遣使齎取錦袍一襲，出城送入衝營，且令傳諭道：「古人交兵，不絕使人，朕想卿遠來草創，豈不憚勞，特命使臣賜汝一袍，聊明本懷，朕與卿何等恩情，卿為甚麼變志？」衝亦遣詹事復答，自稱皇太弟，謂現今心在天下，豈顧一袍小惠，如果知命，便可君臣束手，早送出皇帝梓宮，孤當寬貸苻氏，借報前惠，省得汝口口聲聲，自矜舊誼。龍陽之寵，原不足道。這一席話，氣得苻堅兩目圓睜，且怒且悔道：「我不用王景略陽平公言，使白虜膽敢至此，豈不可歎！」秦人向呼鮮卑為白虜。遂調兵出戰，互有殺傷。兩下裡相持兼旬，已戰過了好幾次，未決勝負。秦王堅不覺憤發，親督將士，與衝交戰仇班渠，得破衝軍，進至雀桑再戰又捷，復進至白渠，陷入伏中，為衝所圍。又是驕兵之過。殿中上將軍鄧邁，左中郎將鄧綏，尚書郎鄧瓊，自相告語道：「我家世受秦恩，怎可不死君難！」當下各執長矛，拚死突圍，三將在前，諸軍隨後，一齊奮勇，立將衝兵衝散。堅得著走路，始克馳歸。<br>　　衝收兵不進，到了夜間，卻遣尚書令高蓋，引眾疾走，潛襲長安。城中未曾戒備，晨啟南門，突被衝軍掩入，門不及閉，幸左將軍竇衝，前禁將軍李辯等，從內城殺出，猛厲無前，得把高蓋殺退，斬首八百，臠屍分食。蓋敗退後，復移兵往攻渭北諸壘，與秦太子宏相值，戰復失利，奔回衝營。秦王堅又自出擊衝，大獲勝仗，逐衝至阿房城，城尚未闔。秦將請乘勝殺入，偏堅懲著前敗，只恐城內有伏，不敢逕進，竟鳴金收軍，退回長安。前次輕進，此次輕退，總之氣數將盡，無一合宜。<br>　　後秦王萇，聞衝入關，與僚佐共議進止，齊聲道：「大王宜亟西行，得能先取長安，方可立定根本，再圖四方。」萇笑說道：「諸君所論，皆非明見。今日燕人起兵，意在規復故土，就使得志，也必不願久留關中，我當移屯嶺北，廣收資實，坐待秦亡，俟燕人既去，然後引眾入關，長安可唾手而取了。是即鷸蚌相爭，漁翁得利之策。僚佐方才拜服，萇乃留長子興居守北地，自率部眾趨新平。從前石虎季年，清河人崔悅為新平相，被郡人殺死，悅子液奔入長安，至苻堅僭位，得官尚書郎，自表父仇不共戴天，欲與新平人拚命，堅代為調停，削去新平城角，作為紀念。新平土豪，引為己恥，常思自立忠義，得補前恨。及萇至新平，太守苟輔，因兵單難守，即欲降萇，郡人馮杰等入諫道：「天下喪亂，忠臣乃見，昔田單僅守一城，尚得存齊，今秦猶連城數百，難道便滅亡不成？況既為臣子，服事君父，要當盡心竭力，除死方休，奈何甘作叛臣，遺臭萬年呢？」輔乃誓眾固守，多方抵禦。萇築土山，輔亦築土山，萇鑿地道，輔亦鑿地道，內外相制，屢挫萇眾。輔又為詐降計，誘萇入城，伏兵邀擊，幾得擒萇。萇幸得逃脫，部眾喪亡萬餘人。嗣是萇不與輔戰，但在城外，築起長圍，堵截糧汲，輔堅守數月，糧盡矢竭，連水道尚且不通，眼見是無力再支。萇探得消息，即遣吏語輔道：「我方以義取天下，豈忍仇害忠臣？君可率眾男女還長安，請勿他慮，我但求此城設鎮罷了。」輔信為真言，遂率男女萬五千口，開城西走，那知萇已預設陷坑，坑旁置伏，一俟輔眾出來，即發伏四蹙，迫使入阱，可憐萬五千口兵民，都墮落陷坑中，盡被坑死，無一孑遺。如此暴虐，哪得久長？萇得入據新平，專探聽長安消息，再議進行。<br>　　那鄴城為燕王垂所困，再遣使至晉促援。晉前鋒都督謝玄，乃遣劉牢之率兵二萬，北援鄴城，並饋秦兵糧米二萬斛，燕王垂督眾逆戰，擋不住牢之銳氣，紛紛&#28291;退，垂不得已撤圍北走。牢之不願入城，便即長驅追擊。秦長樂公丕，正出城迎接牢之，偏牢之已經過去，乃亦督兵繼進。牢之恃勇輕追，晝夜疾馳二百里，至董唐淵，將及垂兵。垂語將佐道：「秦晉瓦合，各自爭強，勝不相讓，敗不相救，實非同心。今兩軍相繼追來，勢尚未合，我宜用計，先破晉軍，晉軍敗去，苻丕亦何能為呢？」遂在五橋澤旁，散置輜重，作為晉餌，使慕容德慕容隆兩將，分兵伏住五丈橋，靜候晉軍。牢之引眾越五橋澤，見沿路盡是輜重，不禁欣羨起來，晉軍又個個好利，統望前爭取，遂致不顧行列，哪知慕容德慕容隆兩軍，左右殺出，急切裡如何抵擋？再加慕容垂統著大眾，又復殺回，三面受敵，料難招架，不得不拍馬返奔，回至橋畔，禁不住叫一聲苦，原來橋板已被燕兵拆去，只有澗水潺潺，絡繹不絕。牢之逃命要緊，索性退後數步，將馬韁一提，幸虧是匹駿馬，騰空躍起，得將五丈澗跳過。也是牢之命尚未絕。部眾無此馬匹，相率投入澗中，好許多捲入漩渦，隨水漂沒，惟素能泅水的，還得倖逃性命。偏燕兵尚不肯捨，架起橋板，仍逾橋追來。牢之倍覺著急，適值苻丕踵至，才得保救牢之，擊退燕兵。牢之隨不回鄴，鄴中大饑，前時由晉給與二萬斛，經旬散盡。丕不得已引眾至枋頭，就食晉谷，令劉牢之入守鄴城。謝玄以牢之兵敗，征還原鎮。丕亦仍然回鄴，察知楊膺前謀，將他誅戮，自是仍不服晉。<br>　　慕容垂亦無從覓糧，趨回中山，沿途但取桑椹代食，饑疲異常。關東前時，曾有謠言道：「幽出■，生當滅，若不滅，百姓絕。」■系慕容垂原名。曾見前文。垂與丕相持經年，害得百姓不安耕稼，遂致野無青草，人自相食，應了前日謠言﹔這也未始非劫運侵尋，所以有此兵爭呢。實是爭城者之罪。且說慕容衝敗回阿房，收集敗軍，再加整繕，復四出寇掠。秦平原公苻暉，屢次為衝所敗，秦王堅使人責暉道：「汝為我子，擁眾數萬，不能制一白虜小兒，還想活著做甚？」暉聞言恚慨，竟至自殺。前禁將軍李辯，都水使者彭和正，恐長安不守，召集西州人，出屯韭園，堅徵召不至。高陽公苻方，與尚書韋鐘父子，駐守驪山。方與衝戰歿，鐘父子並皆擒住。衝命鐘子謙為馮翊太守，使招降三輔士民。馮翊壘主邵安民等，責謙道：「君系雍州望族，今乃從賊自失忠義，有何面目對人！乃尚敢來饒舌嗎？」謙羞慚滿面，返白父鐘，鐘不勝悔歎，仰藥以殉，謙南下奔晉。秦左將軍苟池，右將軍俱石子，率騎五千，與衝爭麥，衝族人征西將軍慕容永，擊殺苟池，石子奔鄴。秦復遣驍將楊定，引兵擊衝。定系故仇池公楊纂族人，仇池陷沒，降入苻秦，秦滅仇池，見六十二回。堅愛定驍勇，招為女婿，拜領軍將軍，至是率左右精騎二千五百人，前擊衝軍，十蕩九決，無人敢當，衝眾大敗，被定擄得萬餘人，還城報功。堅命將俘虜一並坑斃，再令定出徇壩上，又破慕容永，永退語慕容衝，謂定難力敵，宜用智取。衝乃設塹自固，俟養足銳氣，再行進攻。嗣聞長安城上有群鳥數萬翔鳴，俱作悲聲，關中術士，多言長安將破，衝乃悉眾攻長安，秦王堅親出督戰，飛矢集身，流血滿體，不得已走還城中。<br>　　衝縱兵暴掠，民皆流散，道路斷絕，千里無人煙。惟馮翊堡壁三十餘所，推平遠將軍趙敖為統主，共結盟誓，輒遣人負糧助堅，途中多為燕兵所殺，不過二三人得入長安。堅使人傳語道：「聞來使多不得達，忠義可嘉，死亡可憫。當今寇氛日惡，非數人可能拒滅，但望明靈照護，禍絕災退，方有轉機，卿等當善保誠順，為國自愛，裹糧坐甲，靜聽師期，不可徒勞役夫，輕糜虎口。為此諭令週知」等語。既而三輔豪民，又遣人告堅，請撥兵攻衝，願放火為內應。堅又與語道：「諸卿忠誠，可敬可哀，但時運剝喪，恐無益國家，空使諸卿夷滅，益足傷心！試想我猛士如虎，利刃若霜，乃反為小丑所困，豈非天意，願卿等善思為是！」天道惡盈，堅其果知此義否？偏豪民又復固請，情願效死，堅乃遣騎士八百，往劫衝營。三輔人卻也縱火，無奈風勢不順，燄反倒衝，竟致自焚，十有九死。<br>　　堅聞報益哀，就在長安設祭招魂，且親制誄文道：「有忠有靈，來就此庭，歸汝先父，勿為妖形。」一面遣護軍仇騰為馮翊太守，往撫郡縣，大眾都感激涕零，誓無貳志。無如人心尚固，天意難回，長安城中，但聞有人夜呼道：「楊定健兒應屬我，宮殿台觀應坐我，父子同出不共汝。」到了詰旦，遍索此人，查無蹤跡。長安又有遺書，叫做《古苻傳賈錄》，內有帝出五將久長得一語。又秦人亦有謠傳雲，堅入五將久長得。堅知長安東北有五將山，還道是往至五將，便可久長得國。乃囑太子宏留守長安，且與語道：「讖文謠言，統謂我宜出五將。大約天意欲導我出外，集兵剿寇。今留汝兼總兵政，善守城池，不必與賊爭利，我當出隴收兵，輸糧給汝便了。」計議已定，先使將軍楊定，出西門擊衝，截住衝軍，自與寵妃張夫人，及幼子中山公詵，幼女寶錦，率騎數百，東出五將。正要啟行，即有敗卒入報道：「楊將軍為賊所算，追賊不慎，墮入陷坑，竟被賊捉去了！」楊定被擒，事從虛寫。堅不禁大駭，匆匆囑別，出城自去。<br>　　長安城中的戰將，首推楊定，定既被擒，闔城驚懼。燕兵又猛攻不息，秦太子宏，料不能守，奉母挈妻及宗室男女等，西奔下辨。百僚逃散，司隸校尉權翼等數百人，奔投後秦。慕容衝入據長安，縱兵大掠，死亡不可勝計。那秦王堅出長安城，行過韭園，麾騎襲擊，前禁將軍李辯奔燕，都水使者彭和正走死，堅乃逕往五將山。<br>　　後秦主姚萇，探得苻堅出奔，正擬往襲，適值權翼奔來，益知苻氏虛實，遂遣驍騎將軍吳忠，帶領騎兵，往圍五將山。忠星夜前進，行抵五將，一聲鼓噪，把山圍住。秦兵當即駭走，只侍御十餘人，隨著苻堅。堅神色自若，尚召宰人進膳，從容下箸。俄而後秦兵至，把堅拘往新平。所有堅妾張夫人以下，一並被擄，幽禁新平佛寺中。姚萇不見苻堅，但使人向堅求璽道：「萇次應曆數，可將傳國璽見惠。」堅瞋目怒叱道：「小羌敢乾逼天子，太無天理，圖緯符命，有何依據？五胡次序，無汝羌名，璽已送晉，豈授汝小羌麼？」萇尚不肯已，再遣右司馬尹緯，迫堅禪位。堅見緯狀貌魁梧，志氣英挺，身長八尺，腰帶十圍，不由的驚問道：「卿在朕朝，曾否得官？」緯答道：「曾做過幾年吏部令史。」堅歎息道：「卿儀容不亞王景略，也是一宰相才，朕無耳目，獨不知卿，怪不得今朝敗亡哩？」緯乃援堯舜禪讓故事，從容諷堅。堅變色道：「禪讓故事，惟聖賢可為，姚萇叛賊，怎得上擬古人！」汝也不配為聖賢。說著，復大罵姚萇背恩負義，嘮叨不休。緯知不可說，返報姚萇，萇竟遣使逼堅自盡。堅臨死時，顧語張夫人道：「不可使羌奴辱我女兒。」遂拔出佩劍，先殺寶錦，然後投繯畢命，計年四十八歲。張夫人向屍再拜，大哭一場，就把堅佩劍拾起，向頸一橫，碧血飛濺，紅顏委逝。中山公詵，也取劍自刎，隨那父母靈魂，同往鬼門關去了。難得有此烈婦孝子！<br>　　後秦將士，得知此變，也為哀慟。姚萇至此，亦不欲自播惡名，只言堅父子自盡，許為殮葬，追諡堅為壯烈天王。先是關中，嘗有童謠云：「河水清復清，苻堅死新城。」堅聞謠知戒，每出征伐，遇有地方名新，便即避去，但到頭終縊死新平。又有童謠云：「阿堅連牽三十年，後若欲敗時，當在江淮間。」又云：「魚羊田升當滅秦。」前謠是應在淝水一役，後謠是應在鮮卑亡秦﹔魚羊便是鮮字，田升乃是卑字，總計堅在位二十七年，為晉所敗，後二年，燕入長安，走死五將，俱如謠言，這且不必細表。<br>　　且說秦太子宏，奔至下辯，為南秦州刺史楊璧所拒。璧妻本是堅女，叫作順陽公主，為太子宏女兄，他卻欲自保身家，不認郎舅，竟致拒絕。世態炎涼，可見一斑！宏乃轉奔武都，順陽公主也恨夫薄情，棄璧投宏。尚恐璧發兵來追，索性南下歸晉。晉廷令處江州，尋給輔國將軍職銜。惟秦長樂公苻丕，趨還鄴城，尚有部眾三萬人，會王猛子幽州刺史王永，與平州刺史苻衝，屯兵壺關，遣使迎丕。丕恐燕軍復來攻鄴，不如先機出走，乃率男女六萬餘口，西往潞州。秦驃騎將軍張蠔，並州刺史王騰，趨候途中，迓不入晉陽。王永聞信，留苻衝守壺關，自率萬騎見丕，述及長安失守，及故主凶終等情。乃就晉陽舉哀，三軍縞素，追諡堅為宣昭皇帝。<br>　　丕即日嗣位，為堅立廟，號稱世祖，改建元二十一年為太安元年。命張蠔為侍中司空，王永為侍中，都督中外諸軍事，兼車騎大將軍尚書令，王騰為中軍大將軍，司隸校尉，苻衝為尚書左僕射，封西平王，餘官亦進職有差。立妃楊氏為皇后，子寧為皇太子，頒告遠近，大赦境內。適前尚書令魏昌公苻纂，自長安奔晉陽，丕拜纂太尉，封東海王。就是苻定苻紹苻謨苻亮等，亦皆聞風反正，自河北遣使謝罪。四苻降燕見前回。還有中山太守王兗，固守博陵，為秦拒燕，上表瀝陳。丕授兗為平州刺史，兼平東將軍，且拜苻定為冀州牧，苻紹為冀州都督，苻謨為幽州牧，苻亮為幽平二州都督，並進爵郡公。秦左將軍竇衝，秦州刺史王統，河州刺史毛釁，益州刺史王廣，俱奔集隴右，合圖規復。領軍將軍楊定，亦從燕營脫走，趨至隴上，即如南秦州刺史楊璧，也居然為秦效節，一古腦兒奉表晉陽，請討姚萇。楊璧拒宏奉丕，可謂狡變。丕大喜過望，封楊定等俱為州牧，即令王永傳檄州郡，聲討慕容氏及姚萇。小子有詩歎道：<br><br>　　存亡繼絕亦當然，一脈留貽得再延。<br>　　可惜苻丕非令主，晉陽興替僅逾年。<br><br>　　欲知檄文中如何命詞，請看下回便知。<br>　　苻氏衰微，兵端四起，正予東晉以規復之機會。謝安請命北征，正其時也。顧苻丕請援，即授意謝玄，遣將援鄴。苻堅寇晉，僅越年餘，淝水之戰，僥倖一捷，此仇此恨，何可遽忘？聲其罪而討之，誰曰不宜？乃貪一鄴城，反為寇援，已足見譏於外族。且劉牢之有勇鮮謀，冒險輕進，卒為慕容垂所算，棄師遁還。河洛以北，仍為左衽，是何莫非謝氏之失策耶？彼秦苻堅因驕致敗，困守長安﹔假使招集三輔，背城借一，猶可圖存，乃徒示口惠，復惑讖書，猝奔五將，受虜姚氏新平之幽，靳璽不予，亦何益哉？惟如張夫人之殉節，中山公詵之殉孝，雖曰戎狄，猶秉綱常，堅死有知，其尚足自豪乎？<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=68.htm>上一篇</a> &nbsp;&nbsp;&nbsp;&nbsp; <a href=70.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>