<html>
<head>
<title>開放文學--歷史通俗演義 - 兩晉--第二十二回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=20.htm>上一篇</a> &nbsp;&nbsp;&nbsp;&nbsp; <a href=22.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第二十二回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>乘內亂劉聰據國　借外援猗盧受封</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說劉聰復至宜陽，同行諸將，乃是劉曜劉景王彌呼延翼，騎兵五萬，步卒三萬，大有氣吞河洛的勢燄，都中大震。聰率輕騎先進，連敗戍兵，直達都下，屯兵西明門，涼州刺史張軌，再遣北宮純等入援，純至洛陽，與漢兵對面紮營，待至夜半，方率勇士千餘人，直攻漢壘。聰亦預先防著，即令征虜將軍呼延顥，開營抵敵。顥甫出營門，正與純撞個滿懷。純眼明手快，一刀劈下，正中顥首，腦漿迸流，倒斃地上。漢兵見顥被殺死，頓時駭退，純即踹入營中，左斲右劈，殺死漢兵數十人。聰喝令各軍，上前攔阻，還是招架不住，虧得隊伍尚齊，且戰且行，退至洛水濱下寨。純因夜色昏皇，也恐有失，便收兵回營。<br><br>　　越日，呼延翼營內自亂，步卒不服翼令，將翼殺死，竟自&#28291;歸。劉淵聞敗，飛飭聰等還師。聰不肯遽退，表稱「晉兵微弱，可以力取，不得以翼顥死亡，自挫銳氣，遽爾班師」雲雲。淵乃聽令留攻，聰複分兵進逼，自攻宣陽門，令曜攻上東門，彌攻廣陽門，景攻大夏門，四面猛撲，聲震山谷。太傅越嬰城拒守，且調入北宮純等，一齊登陴，隨方抵禦。聰攻了數日，竟不能入，不由的想入非非，要至嵩岳中去禱山神，求他保佑，速下洛城，嵩岳有靈，豈容汝蹂躪中原？當下留平晉將軍劉厲及冠軍將軍呼延朗，暫攝軍事，自己竟帶著千騎，跨馬而去。太傅越參軍孫詢，探得聰不在營中，謂可乘虛出擊，越即令詢挑選勁卒，得三千人，由將軍邱光樓哀等帶領，潛開宣陽門，吶一聲喊，衝將出去。呼延朗身不及甲，馬不及鞍，冒冒失失，前來搦戰。邱光樓裒，雙械並舉，殺得朗手法散亂，一個疏忽，被邱光挑落馬下，樓裒再加一槊，結果性命，此次漢將死亡，都出呼延氏，想是呼延家運已衰。劉厲忙麾兵相救，已是不及。且邱樓二將，越加膽壯，領著三千健卒，橫衝直撞，辟易萬人。厲亦只好卻走。聰在半途聞變，忙即折回，方得招架一陣，邱樓亦即收兵入城。劉厲恐為聰所責，竟投水自盡，聰不覺歎息。<br><br>　　王彌趨至聰營，向聰進言道：「今既失利，洛陽猶固，殿下不如還師，再圖後舉，下官當立兗豫二州間，收兵積穀，守候師期。」聰皺眉答道：「前曾表請留攻，此時不待命令，便即還師，未免不合。」彌笑道：「這有何慮，下官為殿下設法便了。」遂即致書宣於修之，托他解說。修之已料知聰軍不利，既得彌書，便入白劉淵道：「歲在辛未，當得洛陽，今晉氣尚盛，大軍不歸，必敗無疑。」淵乃促聰回軍，聰始與劉曜同歸。惟王彌南出轘轅，沿途流民，陸續趨附，多至數萬人。<br>　　還有石勒一支人馬，自攻破壺關後，仍留擾並州一帶，收降山北諸胡，再與劉靈進攻常山。幽州都督王濬，遣部將祁弘，邀同鮮卑部酋務勿塵等，帶領十餘萬騎，來討石勒。勒從常山退兵數里，至飛龍山前，依險列營，專待祁弘角鬥。弘驅眾直進，行近山麓，望見勒兵扎住，營伍頗嚴，便心生一計，使務勿塵領著本部，登山而下，直壓勒營，自統部眾與勒接仗。勒令劉靈守營，分兵趨出，奮鬥祁弘。兩邊統是朔方勁旅，旗鼓相當，酣戰了兩三個時辰，未分勝敗，不防務勿塵從後面殺下，突破勒營，劉靈保不住營寨，也只得出會勒軍，勒軍見營壘已破，當然慌亂，就是勒亦萬分驚惶，自知立腳不住，不如奪路逃奔，一聲呼嘯，向南飛逸。劉靈遲走一步，被祁弘追及背後，用槊猛戳，穿通心胸，立即倒斃。大力將軍，只好至冥間報效去了。餘眾約斃萬餘人。勒垂頭喪氣，走保黎陽，及聞幽州兵回去，複分兵四出，攻陷三十餘堡寨，又進寇信都。適東海司馬王斌，出任冀州刺史，引兵拒勒，一戰敗亡。晉車騎將軍王堪，北中郎將兼豫州刺史斐憲，奉詔聯兵，合攻石勒。勒引兵還拒，道出黃牛壘，魏郡太守劉矩，舉城降勒。勒收得糧械，兵勢益振。裴憲膽小如鼷，探得勒眾甚盛，即潛奔淮南，連兵馬都不遑帶去。王堪孤掌難鳴，也退保倉垣。勒便從石橋渡河，攻陷白馬，坑死男婦三千餘口，復東襲鄄城，殺害兗州刺史袁孚，再攻倉垣。王堪敗沒，還與王彌合兵，連下廣宗清河平原陽平諸縣。捷書屢達平陽，劉淵加封勒為鎮東大將軍，兼汲郡公，又命聰曜等出兵會勒，共攻河內。<br><br>　　河內太守裴整，飛表乞援，詔命宋抽為征虜將軍，往援河內，被勒邀擊中途，把抽殺死。河內人復執整降漢，整得受漢職，拜為尚書左丞。河內督將郭默，收整餘眾，自為塢主。劉琨表稱默為河內太守，時已為懷帝永嘉四年。會值劉淵得病，召還各軍，河北山東，暫得少安。淵後呼延氏歿，另立氏酋單征女為皇后，這位新皇后的姿色，端的是纖麗無比，美豔無雙，自從單征降漢，便將女納為淵妾，寵號專房。生子名■，亦得殊寵。可巧淵妻病死，妾媵不下數十，偏被那嬌嬌滴滴的單氏女，越級超升，得為繼後，且封■為北海王。單氏感恩不已，鎮日裡振起精神，侍奉劉淵。淵見她靚妝媚骨，處處可人，不由的為色所迷，貪歡無度。怎奈少女多情，老夫已邁，漸漸的精力不支，釀成羸疾。蛾眉原是伐性，老年愈覺可畏。當下為顧托計，命梁王和為太子，齊王裕為大司徒，魯王隆為尚書令，楚王聰為大司馬大單于，特在平陽城西，置單于台，為聰任所。北海王■為撫軍大將軍，領司隸校尉。始安王曜為征討大都督兼單于左輔。廷尉喬智明為冠軍大將軍兼單于右輔。尚有同姓老臣陳留王劉歡樂，進官太宰，長樂王劉洋，進官太傅，江都王劉延年，進官太保。是時劉宣已死，故不列入。淵恃三人為心膂，所以加位三公，付他重任。到了病不能起，即召入禁中，親授遺命，叫他擁立太子，同心輔政，三人自然遵囑。越二日淵竟逝世，共計稱王四年，稱帝三年。<br><br>　　太子和嗣為漢主，和本淵妻呼延氏所生，前大司空呼延翼，便是後父，被殺洛陽，翼子名攸，官拜宗正。淵因他素無才行，終身不令遷官。侍中劉乘，與聰有隙，西昌王劉銳，未得預顧命，三人共懷不平，乃串同一氣，入殿語和道：「先帝不顧重輕，使三王在內總兵，大司馬擁勁卒十萬，逼居近郊，陛下不過做了一個寄主，將來禍難，恐不可測，不如早為設法，先發制人。」和頗以為然。夜召武衛將軍劉盛劉欽及左衛將軍馬景等，使圖裕隆聰■諸王。盛抗聲道：「先帝尚在殯宮，四王未有逆節，今忽生他謀，自相魚肉，臣恐不能邀福，反且召禍。況四海未定，大業粗成，陛下但應繼志述事，開拓鴻基，幸勿誤聽讒言，疑及兄弟。古詩有言：『豈無他人，不如我同父。』陛下不信諸弟，他人如何輕信呢？」銳與攸正在和側，聞言大怒道：「今日計議，已由主上裁決，理無反汗，領軍怎得妄言？」盛尚欲再言，已被銳拔出佩劍，劈為兩段。可憐劉盛。欽與景不禁惶懼，慌忙應命，乃共在東堂設誓，詰旦舉發。<br><br>　　轉瞬間已是天明，由和派兵四路，分攻四王。銳與馬景赴單于台，攻楚王聰，攸與右衛將軍劉安國，詣司徒府，攻齊王裕，乘與欽攻魯王隆，使尚書田密，武衛將軍劉璿，攻北海王■。■尚年少，不知守備，立被田密劉璿等闖入，只好延頸待戮，不料命未該絕，由璿搶步上前，把■輕輕掖住，招呼部曲，斬關急走，趨往單于台。密亦隨行，共見劉聰，報明內變。聰見■無恙，心下大喜。已寓微意。便命軍士服甲持械，靜待劉銳等到來。銳至城外，已知田密劉璿舉動，料聰必有預備，不敢輕往，當下折回城中，與攸乘等會攻隆裕。復恐安國與欽，尚有異志，因再殺死二人，然後進攻司徒府。裕不能守禦，竟為亂軍所害。銳等移兵攻隆，隆亦被殺。是夕，聞西明門外，喊聲大震，乃是大司馬聰，率領全軍，來攻都城。銳攸乘三人，亟趨上城樓，督眾拒守，約莫過了一日有餘，已被聰軍攻入，亂兵四竄。銳等奔入南宮，聰軍追入，把銳攸乘陸續擒住。劉和避匿光極殿西室，托詞守喪。聰軍持械直進，不管他皇叔不皇叔，順手亂砍，立即斃命。劉淵口舌未乾，三子即遭慘死，可見治國以禮，多力無益。聰入居光極殿，命誅銳攸乘三人，梟首通衢，示眾三日。馬景未聞遭誅，先後均得倖免，是何運氣？群臣聯箋上聰，請即尊位，聰呼眾與語道：「我弟■為單後所生，子以母貴，應該嗣立，我願退就單于台。」道言甫畢，即有一少年趨至聰前，長跪流涕道：「先帝創業未終，全仗兄長繼承先志，倘或舍長立幼，如何維持？還乞兄長勉從眾言。」聰俯首瞧著，正是北海王■，忙即離座攙扶。■不肯起立，百官亦皆跪請，乃慨然答道：「■與群公，既因四海未定，國難尚多，謂孤年較長，迫孤就位，這乃國家大事，不便固辭。今孤當遠遵魯隱，俟■年長，當復子明辟，表孤素心。」百官交口稱頌，■亦拜謝，閱者至此，總道聰有讓德，誰知他另存歹意。乃皆起身出殿，籌備新君即位禮儀。<br><br>　　聰進謁單後，請安道歉，禮節甚恭。單後見他儀容秀偉，冠冕堂皇，不禁由愛生羨，待遇加優。且因聰保全己子，柔聲道謝。句中有眼。聰聽得一副嬌喉，禁不住情迷心蕩，再審視單氏花容，畢竟輕盈豔冶，與眾不同，可惜耳目眾多，不能無端調戲，沒奈何按定了神，對答數語，徐徐辭出，轉往別宮，去謁生母張夫人。原來聰為淵第四子，母為淵妾張氏，懷妊時夢日入懷，醒後告淵，淵稱為吉征。嗣過了十五月，方產一男，形體偉岸，左耳有一白毛，長二尺餘，閃閃有光，淵因取名為聰。幼時敏悟過人，年至十四，博通經書百家及孫吳兵法，又工書草隸，善作詩文，十五歲演習騎射，能彎弓三百斤，膂力驍捷，冠絕一時。淵亦謂此兒不可限量，很是鍾愛。果然武藝超群，得登大位。稱尊以後，改元光興，尊單後為皇太后，張夫人為帝太后，立■為帝太弟，領大單于大司徒。立妻呼延氏為皇后，封子粲為河內王，領撫軍大將軍，都督中外諸軍事。粲弟易為河間王，翼為彭城王，悝為高平王，乃為父淵發喪，移棺奉葬，號淵墓為永光陵，追諡為光文皇帝，廟號高祖。<br><br>　　聰既將國家要事，依次施行，所有王公百官，概仍舊職，毫無異言。他樂得趁閒尋樂，賣笑追歡，不過他心目中只有一人，要想同她勾搭，只苦不能下手，且有名分相關，似乎未便妄為。可奈意馬心猿，不能自制，更且平時入省，時近芳容，越覺得撩亂情思，無從擺脫。嗣是朝朝暮暮，問安視寢，一個是垂涎已久，昏夜乞憐，一個是寂處難安，心神似醉。移花不妨接木，攏篙正可近舵，好風流處便風流，還管甚麼尊卑上下呢？況名分雖嫌未合，年貌正是相當，意外鴛鴦，倍饒樂趣，從此春生嫠帳，連夕烝淫，望斷長門，同悲陌路。俗語說得好：「好事不出門，惡事傳千里。」這漢主聰的不法行為，才經數夕，已是喧傳內外，統說他母子通姦。別人不過播為笑談，最難堪的是北海王■，少年好勝，禁不起冷諷熱嘲。有時入宮省母，隱約進規，那母親卻也懷慚，但木已成舟，無可挽回。到了黃昏時候，新皇帝復來續歡，不能不再效於飛，與子同夢。兩口兒確是情濃，只北海王引為恨事，已氣憤得不可名狀。恐皇嫂也作此想。<br><br>　　是時，略陽出了一個氐酋，叫做蒲洪，相傳為夏初有扈氏苗裔，世作西戎酋長。洪家池中忽生了一枝蒲草，長約五丈，中有五節，略如竹形，時人號為蒲家，因即以蒲為姓。洪身長力大，權略過人，為群氏所畏服，威震一隅。即苻秦之祖，為後來十六國之一。漢主聰意欲羈縻，特遣使至略陽，拜洪為平遠將軍。洪不肯受命，卻還來使，旋即自稱秦州刺史略陽公，聰亦無暇過問。還是與母后調情，較為適意。惟雍州流民王如，寄居南陽，因晉廷逼他還鄉，激使為亂，聚眾至四五萬，陷城邑，殺令長，自稱大將軍，向漢稱藩。漢主聰當然收納，且命石勒領並州刺史，使他略定河北，方好銳下河南。晉並州刺史劉琨，身當敵衝，恐孤危失援，為虜所乘，乃外結鮮卑部酋拓跋猗盧，表請為大單于，封為代公。這拓跋猗盧的履歷，說來又是話長，小子只好略敘顛末。<br><br>　　這拓跋氏即索頭部，俗喜用索編發，故號索頭，世居北荒，不通中夏，至酋長毛始漸強大，統國三十六，大姓九十九，歷五世至推寅，南遷大澤，又七世至鄰，有兄弟七人，分統部眾。鄰傳位與子詰汾，再使南遷，詰汾因徙居匈奴故地。相傳詰汾好獵，嘗出畋山澤間，見空中有一輜軿，冉冉下來，內坐一美婦人，姿容秀麗，自稱天女，謂與詰汾有緣，竟下車握手，與他交合，盡歡而去。從古以來，未聞有這等天女。到了次年，詰汾再往原處游畋，天女又復來會，懷抱一男，授與詰汾，謂即去年成孕，得生此子，說畢復去。天女有這般無恥麼？詰汾乃抱歸撫養，竟得成人，取名力微。後來北魏傳為佳話，編成二語道：「詰汾皇帝無婦家，力微皇帝無母家。」便是為了這種原因。無稽之言勿聽。詰汾死，力微立，復徙居並州塞外的盛樂城，部落&#28613;盛。晉初，曾兩遣嗣子沙漠汗入貢。力微活至一百四歲，方才病歿。沙漠汗已死，弟悉鹿立。悉鹿傳與弟綽，綽傳與子弗，弗死無嗣。叔父祿官嗣位，分國為三部，使沙漠汗子猗■，居代郡附近。猗■弟猗盧，居盛樂城，自居上谷的北邊。猗盧善用兵，屢破匈奴烏桓各部，降服三十餘國。及劉淵起兵入寇，幽州刺史東嬴公騰，嘗向猗■處乞援。猗■與弟猗盧，率眾援騰，擊散淵兵。騰表猗■為大單于，既而猗■祿官，先後去世，猗盧遂總攝三部。會劉琨至並州，欲討匈奴遺裔鐵弗氏等，因遣使卑辭厚禮，結交猗盧，請他出兵相助。猗盧乃遣從子鬱律，領二萬騎助琨，破鐵弗氏酋長劉虎。琨遂與猗盧約為兄弟，指水同盟，且遣長子遵往質，嗣因漢寇益盛，乃請以代郡封猗盧。朝議卻也依琨，授冊轉交。惟代郡尚屬幽州管轄，幽州都督王濬，不肯照允，發兵擊猗盧，致為猗盧所敗。自是濬與琨有隙，琨但求得猗盧歡心，不暇顧濬。這是劉琨誤處。猗盧以封邑暌隔，民不相接，乃率部落萬餘家，由雲中入雁門，向琨求陘北地。琨既引他入境，不能再拒，只得將樓煩馬邑陰館繁峙崞五縣人民，徙至陘南，就把陘北地讓與猗盧，這便是拓跋據代的源流。小子又考得拓跋二字，也有寓意，鮮卑稱土為拓，後為跋，所以叫做拓跋氏。<br><br>　　會漢主劉聰，大舉圖晉，命河內王粲，始安王曜，與王彌率兵四萬，入寇洛陽，又令石勒發四萬騎兵，與粲等會師，共至大陽城。晉監軍裴邈，逆戰澠池，敗績南奔。漢兵直指洛川，複分兩路。粲出轘轅，勒出成&#33263;，沿途四掠，烽火連天。劉琨在並州聞警，即與猗盧同約舉兵，往討劉聰石勒，先遣人至洛陽，向太傅越報明。偏越別懷猜忌，復書謝絕。琨乃遣還猗盧，按兵不發。小子有詩歎道：<br><br><br><br>　　國勢顛危已可憂，借資外助亦忠謀。<br><br>　　如何權相猶多忌，坐使神京一旦休！<br><br><br><br>　　欲知太傅越的隱情，試看下回分解。<br><br><br>　　劉淵以驍桀之姿，還踞朔方，進略河東，占平陽為根據地，又復遣將四掠，入窺洛陽，推其用意，無非欲為子孫帝王萬世業耳。然身死未幾，即有骨肉相戕之禍，司馬氏因內亂而致危，不意劉漢亦蹈此轍，要之禮義不興，鮮有不自相魚肉者也。劉聰因亂得位，首烝母後，大本先虧，徒恃乃父之遺業，南向陵晉，晉之亂迄未有已，故劉聰得以乘之耳。彼劉琨之導入猗盧，雖未始非引虎自衛，然其時漢已勢盛，胡馬頻乘，得猗盧以牽制之，亦一用夷攻夷之權道也。東海不察，謝絕劉琨，坐待危亡，是真不可救藥也夫。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=20.htm>上一篇</a> &nbsp;&nbsp;&nbsp;&nbsp; <a href=22.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>