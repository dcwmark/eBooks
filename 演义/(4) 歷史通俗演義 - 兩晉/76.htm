<html>
<head>
<title>開放文學--歷史通俗演義 - 兩晉--第七十七回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=75.htm>上一篇</a> &nbsp;&nbsp;&nbsp;&nbsp; <a href=77.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第七十七回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>殷仲堪倒柄授桓玄　張貴人逞凶弒孝武</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說孝武帝防備道子，特分任王恭殷仲堪王珣王雅等，使居內外要津，分道子權。道子也窺透孝武帝心思，用王國寶為心腹，並引國寶從弟瑯琊內史王緒，作為爪牙，彼此各分黨派，視同仇讎。就是孝武帝待遇道子，也與從前大不相同，還虧李太妃居間和解，才算神離貌合，勉強維持。道子又想推尊母妃，陰豎內援，便據母以子貴的古例，啟聞孝武帝，請尊李太妃為太后。孝武帝不好駁議，因准如所請，即改太妃名號，尊為太后，奉居崇訓宮。道子雖為瑯琊王，曾領會稽封國，為會稽太妃繼嗣。會稽太妃，就是簡文帝生母鄭氏，見六十三回。鄭氏為元帝妾媵，未列為後。故歸道子承祀，至是亦追尊為簡文太后，上諡曰宣。群臣希承意旨，謂宣太后應配饗元帝，獨徐邈謂太后生前，未曾伉儷先帝，子孫怎得為祖考立配？惟尊崇盡禮，乃臣子所可為，所建陵廟，宜從別設。有詔依議，乃在太廟西偏，另立宣太后廟，特稱宣太后墓為嘉平陵。<br><br>　　又徙封道子為會稽王，循名責實，改立皇子德文為瑯琊王。德文比太子聰慧，孝武帝常使陪侍太子，凡太子言動，悉由德文主持，因此青宮裡面，尚沒有甚麼笑話，傳播人間。何不直截了當立德文為儲嗣！惟道子內恃太后，外恃近臣，驕縱貪婪，終不少改。<br><br>　　太子洗馬南郡公桓玄，就是前大司馬桓溫少子，見六十四回。五齡襲爵，及長頗通文藝，意氣自豪，朝廷因父疑子，不給官階，到了二十三歲，始得充太子洗馬。玄以為材大官小，很是怏怏，乃往謁道子，為夤緣計。湊巧道子置酒高會，盛宴賓朋，玄得投刺入見，稱名下拜。道子已飲得酣醉，任他拜伏，並不使起，且張目四顧道：「桓溫晚年，想做反賊，爾等曾聞知否？」玄聽到此言，不覺汗流浹背，匍伏地上，未敢起來。還是長史謝重，在旁起答道：「故宣武公溫諡宣武，亦見六十四回中。黜昏登聖，功超伊霍，外間浮議紛紜，未免混淆黑白，還乞鈞裁！」道子方點首作吳語道：「儂知！儂知！」因令玄起身，使他下座列飲。玄拜謝而起，飲了一杯，便即辭出。自是仇恨道子，日夕不安。未幾得出補義興太守，仍鬱鬱不得志，嘗登高望震澤湖，即鄱陽湖。欷歔太息道：「父做九州伯，兒做五湖長，豈不可恥！」因即棄官歸國，上書自訟道：<br>　　臣聞周公大聖而四國流言，樂毅王佐而被謗騎劫，巷伯有豺虎之慨，蘇公興飄風之刺，惡直丑正，何代無之！先臣蒙國殊遇，姻婭皇極，常欲以身報德，投袂乘機，西平巴蜀，北清伊洛，使竊號之寇，系頸北闕，園陵修復，大恥載雪，飲馬灞泞，懸旌趙魏，勤王之師，功非一捷。太和之末，太和系帝奕年號，見前文。皇基有潛移之懼，遂乃奉順天人，翼登聖朝，明離既朗，四凶兼澄，向使此功不建，此事不成，宗廟之事，豈堪設想！昔太甲雖迷，商祚無憂，昌邑雖昏，弊無三孽。因茲而言，晉室之機，危於殷漢，先臣之功，高於伊霍矣。而負重既往，蒙謗清時，聖帝明王黜陟之道，不聞廢忽顯明之功，探射冥冥之心，啟嫌謗之途，開邪枉之路者也。先臣勤王艱難之勞，匡平克復之勛，朝廷若其遣之，臣亦不復計也。至於先帝龍飛九五，陛下之所以繼明南面，請問談者，誰之由耶？誰之德耶？豈惟晉室永安，祖宗血食，於陛下一門，實奇功也。自頃權門日盛，丑政實繁，咸稱述時旨，互相煽附，以臣之兄弟，皆晉之罪人，臣等復何理可以苟存身世，何顏可以屍饗封祿？若陛下忘先臣大造之功，信貝錦萋菲之說，臣等自當奉還三封，受戮市朝，然後下從先臣，歸先帝於玄宮耳。若陛下述遵先旨，追錄舊勛，竊望少垂愷悌覆蓋之恩，臣雖不肖，亦知圖報。犬馬微誠，伏維亮鑒！<br><br>　　看官閱讀此疏，應知玄滿懷鬱勃，已露言中，後來潛謀不軌，逞勢行兇，便可概見。那孝武帝怎能預料，惟將來疏置諸不理，便算是包荒大度。就是道子瞧著，也因玄無權無勢，不值一顧，但視為少年妄言罷了。及殷仲堪出鎮江陵，玄在南郡，與江陵相近，免不得隨時往來。桓氏世臨荊州，為士民所畏服，仲堪欲牢籠物望，不能不與玄聯結，並因玄風神秀朗，詞辯雄豪，便推為後起雋杰，格外優待，漸漸的大權旁落，反為玄所把持。孝武方倚為屏藩，乃不能制一桓玄，無能可知。玄嘗在仲堪廳前，戲馬舞槊，仲堪從旁站立，玄竟舉槊向仲堪，作欲刺狀。中兵參軍劉邁，在仲堪側，忍不住說出二語，謂玄馬槊有餘，精理不足。玄聽到邁言，並不知過，反怒目視邁，仲堪也不禁失容。及玄既趨出，仲堪語邁道：「卿系狂人，乃出狂言，試想桓玄久居南郡，手下豈無黨羽？若潛遣刺客，乘夜殺卿，我豈尚能相救麼？況見他悻悻出去，必思報復，卿不如趕緊出避，尚可自全。」倘玄欲刺汝，汝將奈何？邁乃微服出奔，果然玄使人追趕，幸邁早走一時，不為所及，才得倖免。征虜參軍胡藩，行過江陵，進謁仲堪，乘便進言道：「桓玄志趣不常，每懷怨望，節下崇待太過，恐非久計。」仲堪默不一言，藩乃辭出。時藩內弟羅企生，為仲堪功曹，藩即與語道：「殷侯倒戈授人，必難免禍，君不早去，恐將累及，後悔不可追了！」企生亦似信非信，不欲遽辭，藩嗟歎而去。良言不聽，宜乎扼腕。<br><br>　　看官聽說，殷仲堪不能駕馭桓玄，哪裡能監制道子？道子權威如故，孝武帝越不自安。中書侍郎徐邈，從容入諷道：「昔漢文明主，尚悔淮南，指厲王長事，見《漢史》。世祖聰達，負悔齊王，見前文。兄弟至親，相處宜慎，會稽王雖稍有失德，總宜曲加寬貸，借釋群疑，外顧大局，內慰太后，庶不致有他變呢！」孝武帝經此一言，氣乃少平，委任道子，仍然如初。愛弟之道，豈必定要委任！<br><br>　　惟王國寶有兄弟數人，皆登顯籍。長兄愷嘗襲父爵，入官侍中，領右衛將軍，多所獻替，頗能盡職，次兄愉為驃騎司馬，進輔國將軍，名遜乃兄，弟忱少即著名，曆官內外，文酒風流，睥睨一切。王恭王珣，才望且出忱下。恭出鎮江陵以前，荊州刺史一職，系忱所為，別人總道他少不更事，不能勝任，誰知他一經蒞鎮，風裁肅然，就是待遇桓玄，亦嘗談笑自如，令玄屈服。只是素性嗜酒，一醉至數日不醒，因此釀成酒膈，因病去官，未幾即歿。國寶欲奔喪回裡，表請解職，有詔止給假期。偏國寶又生悔意，徘徊不行，事為中丞褚粲所劾。國寶懼罪，只得再求道子挽回，都下不敢露跡，竟扮作女裝，坐入輿中偽稱為王家女婢，混入道子第中，跪請緩頰。道子且笑且憐，即替他設法進言，終得免議。權相有靈，國寶當自恨不作女身為他作妾。<br><br>　　已而假滿復官，更加驕蹇，不遵法度，後房妓妾，不下百數，天下珍玩，充滿室中。孝武帝聞他僭侈，召入加責，經國寶泣陳數語，轉使孝武帝一腔怒氣，自然消融。他素來是個逢迎妙手，探得孝武帝隱憎道子，遂竭力迎合，隱有閒言，並厚賂後宮張貴人，代為吹噓，竟至相府爪牙，一躍為皇宮心腹。媚骨卻是有用！道子察出情形，很覺不平，嘗在內省遇見國寶，斥他背恩負義，拔劍相加，嚇得國寶魂膽飛揚，連忙奔避。道子舉劍擲擊，又復不中，被他逃脫。嗣經僚吏百方解說，才將道子勸回。孝武帝得悉爭端，益信國寶不附道子，視作忠臣，常令國寶侍宴。酒酣興至，與國寶談及兒女事情，國寶自陳有女秀慧。孝武帝願與結婚，許納國寶女為瑯琊王妃，國寶喜出望外，叩頭拜謝。至宴畢出宮後，待了旬餘，未見有旨，轉浼張貴人代請，才得複音，乃是緩日結婚四字，國寶只好靜心候著，少安毋躁罷了。恐閻王要來催你性命奈何？當時有人戲作雲中詩，譏諷時事云：<br><br>　　相王沈醉，輕出教命，捕賊千秋，干預朝政。王愷守常，國寶馳競，荊州大度，散誕難名。盛德之流，法護王寧，仲堪仙民，特有言詠。東山安道，執操高抗，何不征之，以為朝匠？<br><br>　　詩中所云千秋王愷國寶，實敘本名，想看官閱過上文，當然瞭解。荊州系指王忱，不指殷仲堪，法護系王珣小字，寧即王恭，仙民即徐邈字，安道即戴逵字。這詩句傳入都中，王珣欲孚民望，表請征戴逵為國子祭酒，加散騎常侍，逵仍不至。太元二十年，皇太子德宗，始出東宮。會稽王道子兼任太子太傅，王珣兼任太子詹事，與太子少傅王雅，又上疏道：<br><br>　　會稽處士戴逵，執操貞厲，含味獨游，年在耆老，清風彌劭。東宮虛德，式延正士，宜加旌命，以參僚侍。逵既重幽居之操，必以難進為美，宜下詔所在有司，備禮發遣，進弼元良，毋任翹企！<br><br>　　孝武帝依議，復下詔征逵，逵仍稱疾不起，已而果歿。那孝武帝溺情酒色，日益荒耽，鎮日裡留戀宮中，徒為了一句戲言，釀出內弒的駭聞，竟令春秋鼎盛的江東天子，忽爾喪軀，豈不是可悲可憤麼！當孝武帝在位時，太白星晝現，連年不已，中外幾視為常事，沒甚驚異。太元二十年七月，有長星出現南方，自須女星至哭星，光芒數丈。孝武帝夜宴華林園，望見長星光燄，不免驚惶，因取手中酒&#24053;，向空祝語道：「長星勸汝一杯酒，從古以來，沒有萬年天子，何勞汝長星出現呢？」真是酒後囈語。既而水旱相繼，更兼地震，孝武帝仍不知警，依然酒色昏迷。僕射王珣，系故相王導孫，雖然風流典雅，為帝所昵，但不過是個旅進旅退的人員，從未聞抗顏諫諍，敢言人所未言。頗有祖風。太子少傅王雅，門第非不清貴。祖隆父景，也嘗通籍，究竟不及王珣位望。珣且未敢抗辯，雅更樂得圓融，所以識見頗高，語言從慎。時人見他態度模稜，或且目為佞臣，雅為保全身家起見，只好隨俗浮沈，不暇顧及譏議了。孝武帝恃二王為耳目，二王都做了好好先生，還有何人振聾發瞶？再經張貴人終日旁侍，盅惑主聰，酒不醉人人自醉，色不迷人人自迷，越害得這位孝武帝，俾晝作夜，顛倒糊塗。<br><br>　　太元二十一年秋月，新涼初至，餘暑未消，孝武帝尚在清暑殿中，與張貴人飲酒作樂，徹夜流連，不但外人罕得進見，就是六宮嬪御，也好似咫尺天涯，無從望幸。不過請安故例，總須照行，有時孝武帝醉臥不起，連日在&#29248;，後宮妾媵，不免生疑，還道孝武帝有什麼疾病，格外要去問省，獻示慇懃。張貴人恃寵生驕，因驕成妒，看那同列嬌娃，簡直是眼中釘一般，恨不得一一驅逐，單剩自己一人，陪著君王，終身享福。描摹得透。有幾個伶牙利齒的妃嬪，窺透醋意，免不得冷嘲熱諷，語語可憎。張貴人憤無可泄，已是滿懷不平。時光易過，轉瞬秋殘，清暑殿內，鑾駕尚留，一夕與張貴人共飲，張貴人心中不快，勉強伺候，虛與綢繆。孝武帝飲了數大觥，睜著一雙醉眼，注視花容，似覺與前少異，默忖多時，猜不出她何故惹惱，問及安否，她又說是無恙。孝武帝所愛惟酒，以為酒入歡腸，百感俱消，因此顧令侍女，使與張貴人接連斟酒，勸她多飲數杯。張貴人酒量平常，更因懷恨在心，越不願飲，第一二杯還是耐著性子，勉強告乾，到了第三四杯，實是飲不下了。孝武帝還要苦勸。張貴人只說從緩。孝武帝恐她不飲，先自狂喝，接連數大觥下咽，又使斟了一大觥，舉酒示張貴人道：「卿應陪我一杯！」說著，又是一口吸盡。死在眼前，樂得痛快。張貴人拗他不過，只得飲了少許。孝武帝不禁生忿，迫令盡飲，再囑侍女與她斟滿，說她故意違命，須罰飲三杯。本想替她解愁，誰知適令增恨！張貴人到此，竟忍耐不住，先將侍女出氣，責她斟得太滿，繼且顧語孝武帝道：「陛下亦應節飲，若常醉不醒，又要令妾加罪了！」孝武帝聽了加罪二字，誤會微意，便瞋目道：「朕不罪卿，誰敢罪卿，惟卿今日違令不飲，朕卻要將卿議罪！」張貴人驀然起座道：「妾偏不飲，看陛下如何罪妾？」孝武帝亦起身冷笑道：「汝不必多嘴，計汝年已將三十，亦當廢黜了！朕目中盡多佳麗，比汝年輕貌美，難道定靠汝一人麼？」說到末句，那頭目忽然眩暈，喉間容不住酒肴，竟對張貴人噴將過去，把張貴人玉貌雲裳，吐得滿身骯髒。侍女等看不過去，急走至御前，將孝武帝扶入御榻，服侍睡下。孝武帝頭一倚枕，便昏昏的睡著了。<br><br>　　惟張貴人得寵以來，從沒有經過這般責罰，此次忽遭斥辱，哪裡禁受得起，鳳目中墜了無數淚珠兒。轉念一想，柳眉雙豎，索性將淚珠收起，殺心動了。使侍女撤去殘肴，自己洗過了臉，換過了衣，收拾得乾乾淨淨。又躊躇了半晌，竟打定主意，召入心腹侍婢，附耳密囑數語。侍婢卻有難色，張貴人大怒道：「汝若不肯依我，便叫你一刀兩段！」侍婢無奈，只好依著閨令，趨就御榻，用被蒙住孝武帝面目，更將重物移壓孝武帝身上，使他不得動彈。可憐孝武帝無從吐氣，活活悶死！過了一時，揭被啟視，已是目瞪舌伸，毫無氣息了。看官記著！這孝武帝笑責張貴人，明明是酒後一句戲言，張貴人伴駕有年，難道不知孝武帝心性？不過因華色將衰，正慮被人奪寵，聽了孝武帝戲語，不由的觸動心骨，竟與孝武帝勢不兩立，遂惡狠狠的下了毒手，結果了孝武帝的性命。總計孝武帝在位二十四年，改元兩次，享年只三十有五。小子有詩歎道：<br><br><br><br>　　恩深忽爾變仇深，放膽行兇不自禁﹔<br><br>　　莫怪古今留俚語，世間最毒婦人心！<br><br><br><br>　　張貴人弒了孝武帝，更想出一法，瞞騙別人。究竟如何用謀，待看下回分曉。<br><br><br>　　桓玄一粗鄙小人耳，智識遠不逮莽懿，即乃父桓溫，猶未克肖，微才如王忱，且能以談笑折服之，固不待謝安石也。殷仲堪懦弱無能，縱之出柙，至玄執槊相向，益復畏之如虎，莫展一籌。孝武帝欲借之以制道子，庸詎知其更縱一患耶？王雅謂其必為亂階，何見之明而詞之悚也。但孝武不能測一張貴人，安能知一殷仲堪，&#29248;闥之間，危機伏焉，環珮之側，死象寓焉。經作者演寫出來，尤覺得酒食之禍，甚於戈矛。褒妲之亡殷周，猶為間接，而張貴人竟直接弒君，甚矣！女色之不可近也！<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=75.htm>上一篇</a> &nbsp;&nbsp;&nbsp;&nbsp; <a href=77.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>