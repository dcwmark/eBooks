<html>
<head>
<title>開放文學--歷史通俗演義 - 兩晉--第九十八回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=96.htm>上一篇</a> &nbsp;&nbsp;&nbsp;&nbsp; <a href=98.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第九十八回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>南涼王愎諫致亡　西秦後敗謀殉難</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說朱齡石入成都後，上書告捷，晉廷敘功加賞，命齡石監督梁秦二州軍事，賜爵豐城縣侯。齡石恐降臣馬耽，在蜀生事，特將他徙往越巂。耽至徙所，私語親屬道：「朱侯不送我入涼，無非欲殺我滅口，看來我必不免了。」乃盥洗而臥，引繩扼死，既而齡石使至，果來殺耽。見耽已死，即戮屍歸報，齡石乃安。可見齡石不免營私。後來齡石遣使詣北涼，宣諭晉廷威德，北涼王沮渠蒙遜，卻也有些畏懼，因上表晉廷。略云：<br><br>　　上天降禍，四海分崩，靈耀擁於南裔，蒼生沒於丑虜。陛下累聖重光，道邁周漢，純風所被，八表宅心。臣雖被發旁徼，才非時俊，謬經河右遺黎，推為盟主，臣之先人，世荷恩寵，雖歷夷險，執義不回，傾首朝陽，乃心王室。近由益州刺史朱齡石，遣使詣臣，始具朝廷休問。承車騎將軍劉裕，秣馬揮戈，以中原為事，可謂天贊大晉，篤生英輔。彼亦唯知一裕。臣聞少康之興大夏，光武之復漢業，皆奮劍而起，眾無一旅，猶能成配天之功，著《車攻》之詠。陛下據全楚之地，擁荊揚之銳，寧可垂拱晏然，棄二京以資戎虜乎？若六軍北軫，克復有期，臣願率河西諸戎，為晉右翼，效力前驅，櫜鞬待命！<br><br>　　看官聽說！這時候的沮渠蒙遜已奪了南涼的姑臧城，從張掖徙都姑臧，自稱河西王，改元玄始，差不多與呂光一律了。原來南北二涼，互相仇敵，爭戰不休。迭見前文。南涼王禿發&#20617;檀，背秦僭位，稱妻折掘氏為王後，子虎台為太子，也設置臣僚，封拜百官。應九十五回。且遣左將軍枯木，與駙馬都尉胡康等，往侵北涼，掠去臨鬆人民千餘家。北涼怎肯乾休？由蒙遜親率騎士，稱戈報怨，突入南涼的顯美境內，大掠而去。南涼太尉俱延，引兵追躡，被蒙遜回軍奮擊，大敗遁還。於是&#20617;檀也徵兵五萬，往攻蒙遜。左僕射趙晁，及太史令景保諫阻道：「近年天文錯亂，風雨不時，陛下惟修德責躬，方可晉吉，不宜再動干戈。」&#20617;檀勃然道：「蒙遜不道，入我封畿，掠我邊疆，殘我禾稼，我若不再征，如何保國？今大軍已集，卿等反出言沮眾，究出何意？」誰叫你先去害人？景保道：「陛下令臣主察天文，臣若見事不言，便負陛下。今天象顯然動必失利。」&#20617;檀道：「我挾輕騎五萬，親征蒙遜，可戰可守，有甚麼不利呢？」景保還要強諫，惹得&#20617;檀性起，鎖保隨軍，且與語道：「有功當斬汝徇眾，無功當封汝百戶侯。」當下親自出馬，引眾直趨窮泉。<br>　　蒙遜當然出拒，兩下相見，北涼兵非常厲害，殺得南涼人仰馬翻，紛紛逃&#28291;。&#20617;檀亦單騎奔還，只有量保鎖著，不能自由行走，致被北涼兵擒去，推至蒙遜面前。蒙遜面責道：「卿既識天文，為何違天犯順，自取羈辱？」保答道：「臣非不諫，諫不肯從，亦屬無益。」蒙遜道：「昔漢高祖免厄平城，賞及婁敬﹔袁紹敗&#28291;官渡，戮及田豐。卿謀同二子，可惜遇主不同，卿若有婁敬的功賞，我當放卿回去，但恐不免為田豐呢。」保又道：「寡君雖才非漢祖，卻與袁本初不同，臣本不望封侯，亦不至慮禍呢。釋還與否，悉聽明斷便了。」蒙遜乃放歸景保。保還至姑臧，&#20617;檀引謝道：「卿為孤蓍龜，孤不能從，咎實在孤，孤今當從卿了。」乃封保為安亭侯。已經遲了。蒙遜進圍姑臧，城內大駭，民多驚散。&#20617;檀亦非常著急，只得遣使請和，遣子他及司隸校尉敬歸，入質蒙遜。蒙遜乃引兵退去。歸至胡坑，乘間逃還，他亦走了裡許，仍被追兵拘住，將他械歸。&#20617;檀恐蒙遜復至，不敢安居，竟率親黨徙居樂都，但留大司農成公緒守姑臧。甫出城門，魏安人焦諶王侯等閉門作亂，收合三千餘家，佔據南城，推焦朗為大都督，自稱涼州刺史，通款蒙遜。蒙遜復進兵姑臧，焦朗未悉諶謀，糾眾守城，偏偏諶為內應，潛開城門，迎納蒙遜。朗不及出奔，束手受擒。還算蒙遜大開恩典，把朗赦免，再移兵往取北城。成公緒早已遁去，姑臧城遂全屬蒙遜了。&#20617;檀輕棄姑臧，原是失策，但易得易失，亦理所固然。蒙遜令弟挐為秦州刺史，居守姑臧，自率兵進攻樂都。<br><br>　　&#20617;檀遷居未久，聞得蒙遜兵至，慌忙勒兵登陴，日夕守禦。蒙遜相持匝月，尚幸全城無恙，惟守卒已死了多人，總覺岌岌可危，不得已再與講和。蒙遜索&#20617;檀寵子為質，&#20617;檀不肯遽許，旋經群臣固請，才令愛子安周出質，蒙遜乃去。過了數月，&#20617;檀復欲往攻蒙遜，邯川護軍孟愷進諫道：「蒙遜方並姑臧，凶勢方盛，不宜速攻，且保守境土為是。」&#20617;檀急欲復仇，不聽愷言，忽懼忽忿，好似小兒模樣。遂分兵五路，同時俱進。到了番禾苕藋等地方，掠得人民五千餘戶，乃議班師。部將屈右入白道：「陛下轉戰千里，已屬過勞，今既得利，亟宜倍道還師，速度險阨。蒙遜素善用兵，士眾習戰，若輕軍猝至，出我意外，強敵外逼，徙戶內叛，豈不危甚？」道言方絕，衛將伊力延接口道：「彼步我騎，勢不相及，若倍道急歸，必致捐棄資財，示人以弱，這難道是良策麼？」屈右出語諸弟道：「我言不用，豈非天命？恐我兄弟將不能生還了。」&#20617;檀徐徐退還，途次忽遇風雨，陰霧四塞。那蒙遜兵果然大至，喊聲四震，嚇得南涼兵魂不附體，沒路飛跑。&#20617;檀亦即返奔，棄去輜重，狼狽走還。蒙遜追至樂都，四面圍攻，&#20617;檀又送出一個質子染乾，方得令蒙遜回軍。虧得多男。<br><br>　　是時，西秦王乞伏乾歸，叛秦獨立。見九十五回。乃號妻邊氏為王後，子熾磐為太子，兼督中外諸軍，錄尚書事。屢寇秦境，陷入金城略陽南安隴西諸郡。秦主姚興，不遑西討，只好遣吏招撫，曲為周旋。乾歸方欲圖南涼，乃與秦修和，送還所掠守宰，答書謝罪。興更冊拜乾歸為征西大將軍，河州牧，大單于，河南王，都督隴西嶺北匈奴雜胡諸軍事。熾磐為鎮西將軍左賢王平昌公。乾歸父子受了秦命，送遣熾磐及次子審虔，帶領步騎萬人，往攻南涼，擊敗南涼太子虎台，掠得牛馬十餘萬匹而還。未幾，復與秦背約，寇掠略陽南平，徙民數千戶至譚郊，令子審虔率眾二萬，赴譚郊築城﹔築就後又復遷都，但命熾磐留鎮苑川。<br><br>　　從子乞伏公府，系國仁子，年已長成，自恨前時不得嗣立，深怨乾歸。公府事見前文。會乾歸出畋五溪，有梟鳥飛集手上，忙即拂去，心中不能無嫌，惟未曾料及隱患。是夕，宿居獵苑，被公府招引徒黨，突入寢處，刺死乾歸。因恐熾磐往討，走保大夏。熾磐聞變，立命弟智達木奕於等，引兵討逆，留驍騎將軍婁機鎮苑川，自帥將佐至枹罕城。已而智達擊敗大夏，追公府至&#23931;崀山，把他擒住，並獲公府四子，解至譚郊，車裂以徇。熾磐遂自稱大將軍河南王，改元永康，迎回乾歸遺柩，安葬枹罕，追諡為武元王，號稱高祖。署翟勍為相國，麴景為御史大夫，段暉為中尉﹔當即興兵四出，攻討吐谷渾諸胡，先後俘得男女二萬八千人。越二年餘，有五色雲出現南山，熾磐目為符瑞，喜語群臣道：「我今年應得太慶，王業告成了。」嗣是繕甲整兵，專待四方釁隙。適南涼王&#20617;檀，西討乙弗，熾磐拔劍奮起道：「平定南涼，在此一行了。」當下徵兵二萬，剋日起行。<br><br>　　那&#20617;檀連年被兵，損失不資，國威頓挫。唾契汗乙弗，向居吐谷渾西北，臣事南涼，至是亦叛。因此&#20617;檀定議西征。邯川護軍孟愷，又進諫道：「連年饑饉，百姓未安，熾磐蒙遜，屢來侵擾，就使遠征得克，後患必深，計不如與熾磐結盟，通糴濟難，足食繕兵，相時乃動，方保萬全。」&#20617;檀不從，使太子虎台居守，預約一月必還，倍道西去，大破乙弗，擄得馬牛羊四十餘萬頭，飽載歸來。哪知樂極悲生，福兮禍倚，中途遇著安西將軍樊尼，報稱：「樂都失守，王後太子，俱已陷沒了。」&#20617;檀聽到此耗，險些兒暈了過去，勉強按定了神，問明情形，才知為熾磐所掩襲。樂都城內的兵民，倉猝奔&#28291;，虎台不及出奔，遂致被擄，妻妾等統是怯弱，當然不能脫身了。&#20617;檀躊躇多時，復號眾與語道：「今樂都為熾磐所陷，男夫多死，婦女賞軍，我等退無所歸，只好再行西掠，盡取乙弗資財，還贖妻子罷。」說著，又麾眾西進。偏將士俱思東歸，多半逃還。&#20617;檀遣鎮北將軍段苟往追，苟亦不返。俄而將佐皆散，惟安西將軍樊尼，中軍將軍紇勃，後軍將軍洛肱，散騎常侍陰利鹿，尚是隨著。&#20617;檀泣歎道：「蒙遜熾磐，從前俱向我稱藩，今我若窮蹙往降，豈不可恥？但四海雖廣，無可容身，與其聚而同死，不若分而或生。樊尼系我兄子，宗祧所寄，我眾在北，尚不下二萬戶，可以往依。蒙遜方招懷遠邇，不致尋仇，紇勃洛肱，俱可同去。我已老了，無地自容，寧與妻子同死罷。」言若甚悲，實由自取。樊尼與紇勃洛肱，依言別去。&#20617;檀掉頭東行，隨從只陰利鹿一人，因淒然顧語道：「我親屬皆散，卿何故獨留？」利鹿道：「臣家有老母，非不思歸，但忠孝不能兩全，臣既不能為陛下保國，難道尚敢相離麼？」&#20617;檀感歎道：「知人原是不易，大臣親戚，統棄我自去，惟有卿終始不渝，卿非負我，我實愧卿。」說畢，淚下如雨。利鹿亦泣慰數語，乃再相偕同行。<br><br>　　途次探得熾磐已歸，留部將謙屯都督河右，鎮守樂都，又任禿髮赴單為西平太守，鎮守西平，赴單系烏孤子，為&#20617;檀姪。&#20617;檀得此援系，當即往投。赴單已臣事西秦，自然報達熾磐。熾磐從前入質南涼，利鹿孤嘗給宗女為妻，後來熾磐奔還，&#20617;檀曾將熾磐女送歸。及熾磐攻入樂都，擄得&#20617;檀季女，見她豔麗動人，遂逼令侍寢。為此兩道姻誼，所以遣使往迎&#20617;檀，待若上賓，令為驃騎大將軍，封左南公。就是虎台被他帶歸，亦優禮相待。&#20617;檀乃遣陰利鹿歸省，利鹿方去。自從樂都失陷，南涼各城，盡歸熾磐，惟浩亹守將尉賢政，固守不下。熾磐遣人招諭道：「樂都已&#28291;，卿妻子都在我處，何不早降？」賢政答道：「主上存亡，尚未探悉，所以不敢歸命。若顧戀妻子，便忘故主，試問大王亦何用此臣？」去使還報熾磐。熾磐再使虎台齎去手書，往招賢政。賢政見了虎台，便正色道：「汝為儲副，不能盡節，棄父忘君，自墮基業，賢政義士，豈肯效汝麼？」虎台懷慚而去。及&#20617;檀受爵左南，才舉城歸附後秦。與陰利鹿志趣相同，猶為彼善於此。熾磐既併吞南涼，遂自稱秦王，立&#20617;檀女禿髮氏為王後，前妻禿髮氏為左夫人。重後輕前，亦屬非是。旋恐&#20617;檀尚存，終為後患，竟遣人齎了鴆毒，往毒&#20617;檀。&#20617;檀一飲而盡，俄而毒發，痛不可當，左右請亟服解藥，&#20617;檀瞋目道：「我病豈尚宜療治麼？」言訖即斃。年終五十一，在位十三年。南涼自禿髮烏孤立國，兄弟相傳，共歷三主，凡十有九年而亡。<br><br>　　&#20617;檀子保周破羌，利鹿孤孫副周，烏孤孫承缽，皆奔往北涼，轉入北魏。魏並授公爵，且賜破羌姓名，叫作源賀，後來為北魏功臣。就是&#20617;檀兄子樊尼，亦入魏授官，不遑細敘。惟虎台仍在西秦，北涼王沮渠蒙遜，遣人引誘虎台，許給番禾西安二郡，且願借兵士，使報父仇。虎台恰也承認，陰與定約。偏被熾磐聞知，召入宮廷，不令外出，但表面上還不露聲色，待遇如初。熾磐後禿髮氏，與虎台為兄妹，起初是無法解脫，只好勉侍熾磐，佯作歡笑，及得立為後，歷承恩寵，心中總不忘君父，自恨身為女流，無從報復。可巧乃兄召入，嘗得相見，遂覷隙與語道：「秦與我有大仇，不過因婚媾相關，虛與應酬，試想先王死於非命，遺言不願療治，無非為保全子女起見，我與兄既為人子，怎可長事仇讎，不思報復呢？」雖含有烈性，究竟自己被污，也不免遲了一著。虎台點首退出，密與前時部將越質洛城等設謀，陰圖熾磐。不料宮中卻有一個奸細，本是禿髮氏遺冑，偏他甘心事虜，反噬虎台兄妹，這叫喪盡天良，可歎可恨呢！<br><br>　　看官道是何人？便是熾磐左夫人禿髮氏。她自&#20617;檀女入宮得寵，已懷妒意，又平白地失去後位，反使後來居上，越覺憤憤不平，但面上卻毫不流露，佯與王後相親，很是投機。禿發後仍以姊妹相呼，誤信她為同宗一派，當無異心，所以有時晤談，免不得將報仇意計，漏說數語。她便假意贊成，盤問底細，得悉她兄妹隱情，竟去報知熾磐。熾磐不聽猶可，聽了密報，自然怒起，立把王後兄妹，及越質洛城等人，一並處死。自是左夫人禿髮氏，得快私憤，復沐專寵了。惟熾磐元妃早歿，遺下數男，次子叫做慕末，由熾磬立為太子。慕末弟軻殊羅，亦為前妻所出，後來熾磐身死，慕末繼立，禿髮左夫人做了寡婦，不耐嫠居，竟與軻殊羅私通，謀殺慕末。慕末聞知，鞭責軻殊羅，赦他一死，獨勒令禿髮氏自盡，事在劉宋元嘉六年，乃是東晉後事。小子因她妒悍淫昏，終遭惡報，所以特別提出，留作榜樣。奉勸後世婦女，切莫效此醜惡事呢。是有心人吐屬。因隨筆湊成一詩道：<br><br><br><br>　　一門姊妹不相侔，讒殺同宗甘事仇。<br><br>　　待到後來仍自盡，何如死義足千秋。<br><br><br><br>　　西秦方盛，後秦卻已垂亡，欲知詳情，試看下回分解。<br><br><br>　　禿髮&#20617;檀，北見侵於蒙遜，東受迫於熾磐，其危亡也必矣。然使聽孟愷之言，和東拒北，尚不至於遽亡，乃人方眈伺，彼尚逞兵，乙弗不必討而討之，樂都不可忽而忽之，卒至眾叛親離，束手降虜，舉先人之基業，讓諸他人，尋且服鴆自斃，嗟何及哉！&#20617;檀女為西秦後，冀復父仇，謀泄而死。一介婦人，獨有亢宗之想，計雖不成，志足悲也。彼左夫人亦禿發氏女，何忘仇無恥若是？同一巾幗，判若逕庭，然則禿髮後其可不傳乎？特筆以表明之，所以補《晉書》之闕雲。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=96.htm>上一篇</a> &nbsp;&nbsp;&nbsp;&nbsp; <a href=98.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>