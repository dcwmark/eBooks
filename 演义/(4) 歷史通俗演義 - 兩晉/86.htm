<html>
<head>
<title>開放文學--歷史通俗演義 - 兩晉--第八十七回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=85.htm>上一篇</a> &nbsp;&nbsp;&nbsp;&nbsp; <a href=87.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第八十七回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>掃殘孽南燕定都　立奸叔東宮失位</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說北涼主段業，用沮渠蒙遜為尚書左丞，貌似信用，暗實猜嫌，蒙遜窺業意，深自晦匿。業授門下侍郎馬權為張掖太守，甚見親重。權自恃豪略，蔑視蒙遜，蒙遜遂伺隙譖權，業信以為真，將權殺死。蒙遜既除去一患，還想設法除業，因複語從兄男成道：「段業愚暗，非濟亂才，信讒愛佞，鑒斷不明，前有索嗣馬權，為業心腹，未可急圖，今已皆誅死，我正可下手，除業奉兄，兄以為何如？」男成道：「業本孤客，為我家所擁立，彼得我兄弟，情同魚水，人既親我，我不應背人，背人不祥。」蒙遜即默然趨出。越宿，即向業而陳，願出為西安太守。業正慮蒙遜內逼，巴不得他離開眼前，既得此請，當即樂從。蒙遜佯赴外任，致書男成，約與同祭蘭門山，暗中卻先使司馬許成，入告段業道：「男成將乞假為亂，若求祭蘭門山。便見臣言不虛了。」業疑信參半，到了次日，果由男成請假，謂須出祭蘭門山。業遂信許成言，把他拿下，勒令自殺。耳軟若此，不死何為？男成道：「蒙遜先與臣謀反，臣因兄弟至親，但加斥責，不忍遽發。今與臣共約祭山，反誣臣為逆，臣若朝死，彼必夕發，為大王計，不若詐言臣死，暴臣罪惡，待蒙遜倡亂，然後出臣往討，名正言順，無憂不克了。」業竟不肯聽，迫使速死。愚憒之至。<br><br>　　蒙遜聞男成死狀，便泣告部眾道：「我兄男成，忠事段王，反被枉殺，豈不可恨？況我等擁段為主，本欲安土息民，今段王如此無道，戮害忠良，試想我等還能安枕麼？諸君如肯為我兄復仇，請速從我來。」殺兄求逞，心術之險，自古罕聞。部眾未悉陰謀，並懷男成舊恩，便即泣涕應命，踴躍從行，霎時間已得萬人。便由蒙遜引逼氐池，鎮軍臧莫孩，率眾請降，羌胡亦多響應。蒙遜又進屯侯塢，業至此悔殺男成，亟授梁中庸為武衛將軍，飭使專征。右將軍田昂，得罪被囚，業復將他釋放，令與中庸共討蒙遜。別將王豐孫入諫道：「昂貌恭心險，不宜重用。且羈囚有日，定必懷仇，奈何反使他討逆呢？」業蹙然道：「我亦未嘗無疑，但事至今日，非昂不能討蒙遜，卿且勿言！」疑人勿用，業乃反是，真是該死！昂奉命出發，一至侯塢，即率騎五百，歸降蒙遜。中庸麾下各將士，不戰先&#28291;，害得中庸無法可施，也只好向蒙遜請降。<br>　　蒙遜毫不費力，長驅直進，竟到張掖。昂兄子承愛，願為內應，就斬關納蒙遜軍。業惶急萬狀，號召左右，已皆奔散，頓時抖做一團，沒法擺佈。俄而蒙遜率兵進來，業越加驚慌，不得已流涕語蒙遜道：「孤孑然一身，為君家所推，勉居此位，今願推位讓國，但乞全我一命，使得東還，與妻子相見，便是再造宏恩了。」還想求生，徒形其丑。蒙遜回顧部眾道：「彼殺人時，並未加憐，今死在目前，倒想人憐惜，汝等以為可恕麼？」部眾聽了，都說是可殺可殺，殺聲一起，便由蒙遜順手一揮，眾刃齊進，就使段業銅頭鐵額，到此也裂成數段了。蒙遜既得斬業，便召集梁中庸等，擬立嗣主。全是詐偽。中庸等當然推立蒙遜，蒙遜尚謙讓三分，但自稱大都督大將軍涼州牧張掖公，改元永安，署從兄伏奴為鎮軍領張掖太守，封和平侯，弟挐為建忠將軍，封都谷侯，田昂為鎮南將軍，領西郡太守，臧莫孩為輔國將軍，梁中庸房晷為左右長史，張冑徽■裎■笥宜韭恚■忌獍裁瘢■際■笤謾？垂&#20274;■*道蒙遜竊位的方法，善不善呢？刁不刁呢？<br><br>　　小子一支禿筆，演述這邊，又不得不演述那邊。當時南燕王慕容德，已自滑台徙都廣固，竟由王稱帝了，回應八十二回。說來又有一段表白，請看官瀏覽下去。五胡十六國時，實是頭緒紛繁，不能不特筆表明。先是秦主苻登，為姚興所滅，事見前文。登弟廣收拾殘眾，奔依南燕。慕容德令為冠軍將軍，使居乞活堡，會熒惑守東井，有人謂秦當復興，廣遂自稱秦王，擊敗南燕北地王慕容鍾。德乃留魯王慕容和守滑台，自率精騎討廣，竟得蕩平，斬廣了事。不意滑台留守慕容和，竟為長史李辯所殺，舉城降魏。德聞報大怒，即欲引兵還攻。前鄴令韓范諫阻道：「前時魏為客，我為主，今日我為客，魏為主，客主情形，大不相同，人心危懼，不可再戰。今宜先據一方，自立根本，然後養足兵力，取還滑台，方為上計。」正議論間，帳外報稱右衛將軍慕容雲到來。此慕容雲與高雲不同。德即傳入。雲獻上李辯首級，並言已救出將士家屬二萬餘口，一並帶來。德軍正繫念家眷，得了此信，統去分別認領，聚首言歡。<br><br>　　德又集將佐商議道：「苻廣雖平，滑台復失，進有強敵，退無所依，將用何策？」給事中書令張華進言道：「彭城為楚舊都，依山帶川，地廣民饒，可取作基本，急往勿延。」德不甚贊成，猶豫未答。慕容鍾慕輿護封逞韓■等，謂不如仍攻滑台。獨尚書潘聰獻議道：「滑台四通八達，不易安居，且北通大魏，西接強秦，兩國環伺，防不勝防。彭城土廣人稀，坦平無險，又距晉甚近，晉必與我相爭，我長陸戰，彼長水戰，就使我幸得彭城，到了秋夏霖潦的時候，江淮水漲，千里為湖，晉人鼓棹前來，如何抵禦？故欲取彭城，亦非久計。惟青齊沃壤，向號東秦，地方二千里，戶口十餘萬，右控山河，左負大海，可謂用武勝地﹔況廣固為曹嶷所營，曹嶷事見前。山形險峻，足為皇都，今被辟閭渾據住，渾本燕臣，辜負國恩，今宜遣辯士先往招諭，再用大兵在後繼進，彼若不從，一戰可下。既得廣固，然後閉關養銳，伺釁乃動，這也好似西漢的關中，東漢的河內呢。」德尚以為疑，特遣牙門蘇撫，往詢齊州沙門僧朗。朗素善占候，與撫相見，撫即自陳來意，並述群臣各議。朗答道：「三策中莫如潘議。按諸天道，亦無不合。今歲彗星起自奎婁，遂掃虛危，奎婁二星，當魯分野，虛危二星，當齊分野，彗星適現，正是除舊布新的天象。今請先定兗州，巡撫瑯琊，待至秋風戒令，乃可北轉臨齊，應天順人，正在此舉。」撫又密問道：「將來歷年幾何？」朗微笑不言。撫再三固問，朗乃布蓍占易，詳審卦兆，才密告道：「燕衰庚戌，年適一紀，傳世及子。」為後文南燕敗亡張本。撫驚起道：「有這般短促麼？」朗說道：「卦兆如是，無關人事，但留證後來便了。」人果不能勝天嗎？撫當即告別，還報慕容德，但說當進取廣固，所有年數長短，不敢遽述。<br><br>　　德遂決意東行，引兵入薛城。兗州北鄙諸郡縣，望風迎降。德另置守宰，禁兵侵掠，百姓安堵，統齎牛酒犒軍。德又遣諭齊郡太守辟閭渾，辟閭渾抗命不從，乃命慕容鍾率步騎二萬，即日進攻，自率兵進據瑯琊。徐兗人民，陸續歸附，數達十餘萬戶。兗州守將任安，棄城遁去。渤海太守封孚，就是後燕的吏部尚書，前次蘭汗作亂，孚南奔辟閭渾，渾令他署守渤海。蘭汗亂事，見八十二回。及德至莒城，孚乃出降。德大喜道：「我得平青州，尚不足喜，所喜者在得卿呢。」遂委任機密，事輒與商。再擬進軍廣固，為鍾後援。辟閭渾聞德將至，徙八千餘家守廣固，遣司馬崔誕守薄荀，平原太守張豁守柳泉，誕豁俱遣子奉書，向德投誠。渾孤立無助，當然驚駭，急挈妻子奔魏。行至莒城，被德將劉剛追及，擒住斬首。渾有少子道秀，自詣德營，願與父俱死。德歎息道：「父雖不忠，子獨能孝，我何忍加誅呢？」遂赦免道秀，只殺渾參軍張瑛，隨即入據廣固，作為都城，並為僧朗建神通寺，酬絹百匹。越年，德自稱皇帝，即位南郊，改元建平。因人民不易避諱，特在德字上加一備字，叫做備德，即援二名不偏諱故例，詔示境內。名果能副實麼？復在宮南建築祖廟，遣使致祭，奉策告成，追諡前燕主慕容暐為幽皇帝，用慕容鍾為司徒，慕輿拔為司空，封孚為左僕射，慕輿護為右僕射，立妻段氏為皇后。後即段儀次女季妃，自誓不作庸夫婦，見六十回回。至此果得為南燕後，也可謂如願以償了。<br><br>　　惟備德為前燕主慕容皝少子，母公孫氏嘗夢日入臍，因致懷孕。生備德時，尚晝寢未醒，及侍女驚呼，方醒寤起&#29248;。皝謂此兒寤生，頗似鄭莊公，將來必有大德，乃以德為名。鄭莊亦未見有德。及為范陽王，由後秦太史令高魯，遺贈玉璽一紐，上有篆文&#37816;著，系「天命燕」三字。又圖讖秘文，載有四語云：「有德者昌，無德者亡，德受天命，柔而復剛。」此外尚有童謠云：「大風蓬勃揚塵埃，八井三刀卒起來，四海鼎沸中山頹，唯有德人據三台。」為了種種征驗，所以備德入廣固，終稱尊號。獨母公孫氏及兄慕容納，陷落長安。備德前時別母，曾留金刀與訣，及從慕容垂起兵背秦，秦苻昌收捕備德家屬，殺納及備德諸子，公孫氏因老免死。納妻段氏方娠，下獄待刑，獄掾呼延平，為備德故吏，私釋二人，同奔羌中。納妻段氏，生下一男，就是慕容超。超年十歲，祖母公孫氏方歿，臨危時取出金刀，付超垂囑道：「這是汝叔留下的紀念。若天下太平，汝可東往尋叔，齎刀送還便了。」超自然受教。呼延平代為理喪，復恐秦人掩捕，轉挈超母子往投後涼。備德屢遣使入關，訪問母兄，杳無下落，後由故吏趙融從長安東來，具述前情，才知母兄凶聞，備德連番慟哭，甚至嘔血，寢疾數日，經良醫調治，始得漸愈。但兄納妻子，逃入後涼，不但備德無從探悉，就是趙融亦未嘗聞知。後來超得東歸，容至下文表明，敘入此段，為立超嗣位伏案。小子卻要敘入後燕了。<br><br>　　後燕主慕容盛，苛刻少恩，前文中已經敘過，見八十三回。勉強過了二年，宗族親舊，多半攜貳。盛尚不知恩撫，單靠著暗地鉤考的思想，尋隙索瘢，不遺餘力，獨有一種曖昧的事情，發自太后宮中，盛雖自矜明察，反被她始終瞞著，毫無所聞。丁太后為盛伯母，看官應早閱悉，見八十二回。她本是個燕中的尤物。到了中年，還是丰容盛鬋，雪貌花膚，就中有個河間公慕容熙，索性漁色，又仗著皇叔懿親，驃騎重任，時常出入宮廷，謁問太后。丁氏見他年甫逾冠，綽有丰儀，好一個翩翩公子，免不得另眼相看。熙就此勾引，朝挑暮撥，惹動丁氏情腸，你有情，我有意，彼此不顧嫂叔名義，竟湊成一番露水緣。宮中大小婦寺，就使得知，總教利誘勢驅，自然不敢多口，只礙著主子慕容盛，不好明目張膽，夜夜交歡。盛又嘗調熙遠征，東伐高句驪，北討奚契丹，情郎行役，閨婦懷愁，個中況味，唯有兩人親嘗，不能與外人訴說，所以兩人視盛，已似眼中釘一般，恨不得置盛死地，好讓他日夜歡娛。謀夫殺子，多由縱奸所致。可巧燕主盛長樂三年，盛往伐庫莫奚，大獲而還，飲至行賞，宮廷交慶。左將軍慕容國，與秦輿段讚等，謀率禁兵襲盛，熙與丁氏，稍有所聞，但望他一舉成功，偏偏機事未密，被盛察覺，竟將慕容國等先行拿斬，連坐至五百餘人，惟輿子興讚子泰等，幸得逃脫。過了數日，興與泰串同思悔侯段璣，見八十三回。夜入禁中，鼓噪大呼，響震屋瓦。盛聞變起&#29248;，亟率左右出戰，擊退亂黨，璣亦被創，走匿廂屋間。忽有一賊潛躡盛後，用刀斲盛。盛聞聲躍起，身雖閃免，足已受傷，回顧那賊，卻一閃兒不見了。此賊恐系丁氏所遣。盛忍不住痛苦，忙乘輦出升前殿，申約禁衛，宣召叔父河間公熙，擬囑後事。熙尚未至，盛已暈倒座上，經左右舁入內廷，便即斷氣。中壘將軍慕容拔，冗從僕射郭仲，急入白太后丁氏。丁氏裝出一副淚容，顰眉與語道：「嗣主不測，為賊所傷，現惟有亟立新君，捕誅賊黨，方足安慰先靈。」慕容拔道：「太子在外，請即迎立。」丁氏道：「國家多難，宜立長君，太子年幼，恐不堪承祚呢。」郭仲從旁插入道：「太子即不可立，不如迎立平原公。」丁氏又復搖首。再由慕容拔等請示，丁氏乃推出那心上人兒，說他名望素隆，足靖國難。又溫言籠絡拔等，即令他乘夜往迎，休得漏泄。拔等奉命而出，適值慕容熙進來，遂導令入宮，準備即位。又好與丁氏續歡了。<br><br>　　轉眼間，便是天明，群臣聯翩入朝，才知盛已暴歿。內廷有擇立長君的消息，當時平原公慕容元，系盛季弟，曾任司徒尚書令，群望相屬，總道是不立太子，必立太弟，就是郭仲所說，也屬此人。偏待了半晌，由內侍傳出太后手詔，乃是繼立河間公熙，竟使叔承姪統，大眾未免驚愕。但因熙職掌兵權，不好反抗，只得聯名上書，向熙勸進。熙尚謂元宜嗣位，故意推讓。元當然固辭，熙遂僭即尊位，捕誅叛臣段璣，及秦興段鬚等人，並夷三族。且將平原公元，亦牽入案內，只說是與璣同謀，迫令自盡。真是辣手。乃下令大赦，為盛營葬。盛在位三年，歿時只二十九歲，追諡昭武皇帝，廟號中宗，出葬興平陵。丁氏亦出都送葬，尚未還宮，中領軍慕容提，及步軍校尉張佛等，謀立故太子定，乘間發難。偏有人報知慕容熙，熙忙發兵捕獲慕容提張佛，立即斬首，並將定一並賜死。又下了一次毒手。及丁氏回來，宮廷已安靜如常了。熙再頒赦令，改元光始，把北燕台改稱大單于台，置在右輔，位次尚書，每日除視朝外，惟與太后丁氏調情取樂，儼然與伉儷相似。丁氏亦華裝盛飾，日夜陪著，還道天長地久，生死不離，那知男子心腸，本多薄倖﹔再加丁氏華年，要比熙加長十餘齡，熙未免嫌她年老，暗囑左右倖臣，彩選美人兒入宮。湊巧有一對姊妹花，流寓龍城，得被選入。經熙仔細端詳，端的是面似桃花，眉似柳葉，目如點漆，發如堆雲，齒若瓠犀，領若蝤蠐，再加一副輕盈體態，畫筆難描，真令熙喜極欲狂，真把魂靈兒交付兩美，惹得顛倒迷離，慢慢地按定了神，訊明姓氏，方知是前中山尹苻謨女兒，長名娀娥，次名訓英。見八十一回。熙也不暇再問來歷，便命左右擺起盛宴，令兩美左右侍飲。紅燈綠酒，翠鬢朱顏，真個是春色撩人，無情不醉。況熙系登徒子一流人物，怎得不讒涎欲滴？才飲數觥，已按不住慾火，便摟住兩美，同入歡幃，去做那陽台夢了。小子有詩歎道：<br><br><br><br>　　冶容本是誨淫媒，況復嬌雛並翼來。<br><br>　　一箭雙雕原快事，誰知極樂即生哀。<br><br><br><br>　　熙既得了大小苻女，左擁右抱，歡愛的了不得，當然將丁氏冷淡下去，欲知後事，且看下回便知。<br><br><br>　　典午之季，五胡雲擾，無禮無義，其淆亂也甚矣！沮渠蒙遜欲廢主而竊國，雖賣兄亦所不恤，兄可賣，主亦何不可弒乎？慕容德之下青齊，入廣固，定都稱帝，似奪之於亂臣之手。於後燕絕不相關，然德既為後燕臣，後燕未亡，德烏能稱帝？是德固無君也。若慕容熙更不足責矣。太后可烝，太子可殺，淫兇暴戾，凌侮孤寡，此而畀之以國，天道果真無知乎？但稔惡必亡，近報在身，遠報在兒孫，覺於慕容熙之結果，不及慕容德，又不及沮渠蒙遜，乃知惡愈甚者亡愈速，天道固非盡無憑也。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=85.htm>上一篇</a> &nbsp;&nbsp;&nbsp;&nbsp; <a href=87.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>