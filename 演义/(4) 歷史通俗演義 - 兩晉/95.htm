<html>
<head>
<title>開放文學--歷史通俗演義 - 兩晉--第九十六回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=94.htm>上一篇</a> &nbsp;&nbsp;&nbsp;&nbsp; <a href=96.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第九十六回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>何無忌戰死豫章口　劉寄奴固守石頭城</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說拓跋珪素來好色，稱帝時曾納劉庫仁從女，寵冠後宮，生子名嗣，後因慕容氏貌更鮮妍，特立為後，已見前文。見九十二回。珪母賀氏，已早歿世，追諡為獻明太后。太后有一幼妹，入宮奔喪，生得一貌如花，纖濃合度，珪瞧入眼中，暗暗垂涎，便想同她狎昵，無如這位賀姨母，已經嫁人，不肯再與苟合，惹得珪心癢難熬，竟動了殺心，密囑刺客，把賀姨夫殺斃。賀姨母做了寡婦，無從訴冤，只好草草發喪，喪葬已畢，即由宮中差來乾役，逼令入宮。賀氏明知故犯，不能不隨他同去，一經見珪，還有什麼好事，眼見得衾裯別抱，露水同棲。冤家有孽，生下了一個嬰兒，取名為紹，蜂目豺聲，與乃母大不相同，想是賀姨夫轉世。漸漸的長大起來，凶狠無賴，不服教訓，珪嘗把他兩手反縛，倒懸井中，待他奄奄垂斃，然後釋出。他經此苦厄，稍稍斂跡，但心中愈加含恨。珪哪裡知曉，還道他懼罪知改，特拜為清河王。後來珪勢益盛，納妾愈多，一人怎能御眾，免不得求服丹藥，取補精神。哪知這藥性統是燥烈，愈服愈燥，愈燥愈厲，遂至喜怒乖常，動輒殺人。長子嗣本受封齊王，至是立為太子，嗣母劉貴人，反被賜死。珪召嗣與語道：「昔漢武將立太子，必先殺母，實預恐婦人與政，所以加防。今汝當繼統，我不得不遠法漢武了。」漢武殺鉤弋夫人，寧足為訓？況珪曾賴母得立，奈何不思？嗣聞言泣下，悲不自勝。珪反動怒，把他叱退。待嗣還居東宮，還聞他朝夕慟哭，又遣人召嗣入見。東宮侍臣，勸嗣不應遽入，因托疾不赴。衛王拓跋儀前鎮中山，為珪所忌，召還閒居，陰有怨言。珪適有所聞，便說他蓄謀不軌，勒令自殺。賀夫人偶然忤珪，亦欲加刃，嚇得賀氏奔避冷宮，立遣侍女報紹，令他入救。紹本懷宿憤，又聽得生母將死，氣得雙目直豎，五內如焚，當下招致心腹，賄通宮女宦官，使為內應，趁著天昏夜靜，逾垣入宮，宮中已有人前導，引至內寢，破戶直入。珪才從夢中驚醒，揭帳啟視，刀已飛入，不偏不倚，正中項下，頸血模糊，便即畢命。莫非孽報。<br><br>　　紹既弒父，便去覓母。賀氏見紹夜至，問明情狀，卻也一驚，忙去視珪，果被殺死，不由的淚下兩行。曾憶念前夫麼？紹卻欲號召衛士，往攻東宮，意圖自立。衛士多不願助紹，相率觀望。適東宮太子拓跋嗣，使人報告將軍安同，促令誅逆。安同慷慨誓眾，無不樂從，遂一擁入宮，搜捕逆紹。衛士爭先應命，七手八腳，把紹抓出，送交安同。安同迎嗣登殿，聲明紹罪，立命梟斬。紹母賀氏，一並坐罪賜死。死後卻難見二夫。於是嗣即尊位，為珪發喪，追諡為宣武皇帝，廟號太祖。後來改諡道武，這且慢表。<br>　　且說晉劉裕既平南燕，還屯下邳，意欲經營司雍二州，忽由晉廷飛詔召裕，促令還援。看官道是何因？原來盧循陷長沙，徐道復陷南康廬陵豫章，順流東下，居然想逼奪晉都了。先是盧徐二人，雖受晉官職，仍然陽奉陰違，伺機思逞。徐道復聞劉裕北伐，致書盧循，勸他入襲建康，循復稱從緩。道復自往語循道：「我等長住嶺外，豈真欲傳及子孫？不過因劉裕多智，未易與敵，所以鬱鬱居此。今裕方頓兵北方，未有還期，我正好乘虛掩擊，直入晉都，何無忌。劉毅。等皆不及裕，無能為力。若我得攻克建康，裕雖南還，也不足畏了。」卻是個好機會。循尚狐疑未決。道復奮起道：「君若不肯同行，我當自往。始興兵甲雖少，也可一舉，難道不能直指尋陽麼？」循見他詞氣甚厲，不得已屈志相從。道復即還至始興，整頓舟艦。他本預蓄異謀，嘗在南康山伐取材木，至始興出售，鬻價甚賤，居民爭往購取，不以為疑，其實是留貯甚多，至盡取做船材，旬日告成，遂與盧循北出長江，分陷石城，艤舟東指。<br><br>　　晉廷單靠劉裕，自然馳使飛召，裕即令南燕降臣韓范，都督八郡軍事，封融為渤海太守，引兵南行。到了山陽，又接得豫章警報，江荊都督何無忌，為徐道復所敗，竟至陣亡。無忌系江左名將，突然敗死，令裕也驚心。究竟無忌如何致敗？說將起來，也是冒險輕進，有勇寡謀，遂落得喪師失律，畢命戰場。當無忌出師時，自尋陽駛舟西進，長史鄧潛之進諫道：「國家安危，在此一舉，盧徐二賊，兵艦甚盛，勢居上流，不可輕敵，今宜暫決南塘，守城自固，料彼必不敢舍我東去，我得蓄力養銳，待他疲老，然後進擊，這乃是萬全計策呢。」無忌不從。參軍殷闡復諫道：「循眾皆三吳舊賊，百戰餘生，始興賊亦驍捷善鬥，統難輕視，將軍宜留屯豫章，徵兵屬城，兵至合戰，也不為遲。若徒率部眾輕進，萬一失利，悔將何及？」無忌是個急性鬼，仗著一時銳氣，逕至豫章西隅，徐道復已據住西岸小山，帶了數百弓弩手，迭射晉軍。晉軍前隊，多受箭傷，不敢急駛過去，惹得無忌性起，改乘小艦，向前直闖。偏偏西風暴起，將他小艦吹回東岸，餘艦亦為浪所衝，東飄西蕩。道復乘著風勢，駛出大艦，來擊無忌，無忌舟師已散，如何抵當，頓致盡&#28291;。獨無忌不肯倒退，厲聲語左右道：「取我蘇武節來。」左右取節呈上，無忌執節督戰，風狂舟破，賊眾四集，可憐無忌身受重傷，握節而死。雖曰忠臣，實是無益有害。<br><br>　　劉裕得知無忌死耗，恐京畿就此失守，便即卷甲急趨，與數十騎馳至淮上。可巧遇著朝廷來使，急忙問訊，朝使謂賊尚未至，專待公援，裕才放心前進，行至江濱，適值風急波騰，眾不敢濟。裕慨然道：「天若佑晉，風將自息，否則總是一死，覆溺何害！」此時尚是一大忠臣。說著，便挺身下舟，眾亦隨下。說也奇怪，舟行風止，竟安安穩穩的駛至京口。百姓見裕到來，齊聲相慶，倚若長城。越二日，裕即入都，因江州覆沒，表送章綬，有詔不許。時青州刺史諸葛長民，兗州刺史劉藩，並州刺史劉道憐，各將兵入衛。藩系豫州刺史劉毅從弟，與裕相見，報稱毅已起兵拒賊，有表入京。裕謂兵宜緩進，不可求速，遂展紙作書云：<br><br>　　吾往日習擊妖賊，曉其變態，賊新獲利，鋒不可當。今方整修船械，限日畢工，當與老弟同舉。平賊以後，上流事自當盡委，願弟勿疑！<br><br>　　書畢加封，令藩齎書詣毅，並囑他傳語乃兄，切勿躁進。藩趨往姑孰，投書與毅，且述裕言。毅展閱未畢，便瞋目顧藩道：「前日舉義平逆，權時推裕，汝道我真不及他嗎？」休說大話！說著，將書擲地，立集水師二萬，出發姑孰。到了桑落州，正值盧循徐道複合兵前來，船頭很是高銳，毅艦低脆，一與相觸，便致碎損。客主情形，既不相符，毅眾當然驚避。盧徐乘勢衝突，連毅舟都被撞碎。毅慌忙棄舟登岸，徒步奔還，隨行只有數百人，餘眾都被賊虜去。果能及劉裕否？盧循審訊俘虜，得知劉裕已還建康，頗有戒心，意欲退還尋陽，攻取江陵，據住江荊二州，對抗晉廷。獨道復謂宜乘勝急進。彼此爭論數日，畢竟道復氣盛，循不得不從，便即連檣東下。警報傳達建康，裕因都城空虛，亟募民為兵，修治石頭城。或謂宜分守津要，裕搖首道：「賊眾我寡，再若分散，一處失利，全局俱動，今不如聚眾石頭，隨宜應赴，待至徒眾四集，方可再圖。」諸葛長民孟昶等，探得賊勢猖獗，舳艫蔽江，有眾十數萬，都不禁魂馳魄散，想出了一條趨避的計策，欲奉乘輿過江，獨裕不許。昶料事頗明，曾謂何無忌劉毅出師，必遭敗衄，後皆果如昶言。此時因北師甫還，戰士已經疲乏，亦恐裕不能抗循，所以主張北徙，朝議亦大半贊成。惟龍驤將軍虞邱面折昶議，還有中兵參軍王仲德，也不服昶論，獨向裕進言道：「明公具命世才，新建大功，威震六合，妖賊乘虛入寇，聞公凱旋，自當驚&#28291;，若先自逃去，威名俱喪，何以圖存？公若誤從眾議，僕不忍同盡，請從此辭。」裕大喜道：「我意正與卿相同。南山可改，此志不移呢。」正問答間，見孟昶踉蹌進來，又申前議。裕勃然道：「今重鎮外傾，強寇內逼，人情惶駭，莫有固志。若一旦遷動，必致瓦解，江北豈果可得至麼？就使得至，也不能久延。今兵士雖少，尚足一戰，我能勝賊，臣主同休，萬一不勝，我當橫屍廟門，以身殉國，難道好竄伏草間，偷生苟活麼？我計已決，卿勿再言！」昶還要泣陳，自請先死。裕忿然道：「汝且看我一戰，再死未遲。」昶怏怏退出，歸書遺表，略言「臣裕北討，臣實贊同，今強賊乘虛進逼，自愧失策，願一死謝過」云云。表既封畢，便仰藥而死。愚不可及。<br><br>　　俄聞盧循已至淮口，不得不內外戒嚴，瑯琊王德文督守宮城，劉裕出屯石頭，使諮議參軍劉粹，輔著四齡少子義隆，往鎮京口。餘將亦由裕調度，各有職守。裕登城遙望，見居民多臨水眺賊，不禁動疑，顧問參軍張劭。劭答道：「今若節鉞未臨，百姓將奔散不暇，尚敢臨水觀望嗎？照此看來，定是有恃無恐，所以得此安詳。」裕又凝望片刻，召語將佐道：「賊若由新亭直進，銳不可當，只好暫時迴避，徐決勝負。若回泊西岸，賊勢必懈，便容易成擒了。」將佐等聽了裕言，便專探賊艦消息。徐道復原欲進兵新亭，焚舟直上，偏盧循不肯冒險，逡巡未行，且語道復道：「我軍未向建康，聞孟昶已懼禍自裁，看來晉都空虛，必且自亂，何必急求一戰，多傷士卒呢？」道復終不得請，退自歎息道：「我必為盧公所誤，事終無成。若使我獨力馳驅，得為英雄，取天下如反手哩。」也是過誇，試看後來豫章之戰。<br><br>　　既而劉裕登石頭城，望見敵船，引向新亭，也覺失色。嗣看他退駐蔡洲，方有喜容。龍驤將軍虞邱，請伐木為柵，保護石頭淮口，又修治越城，增築查浦藥園廷尉宦寺所居之處。三壘，杜賊侵軼。裕皆依計施行，人心漸固。劉毅奔還建康，詣闕待罪。有詔降毅為後將軍，裕卻親加慰勉，使知中外留守事宜。再派冠軍將軍劉敬宣屯北郊，輔國將軍孟懷玉屯丹陽郡西，建武將軍王仲德屯越城，廣武將軍劉默屯建陽門外。又令寧朔將軍索邈，用突騎千匹，外蒙虎皮，分紮淮北。部署既定，壁壘皆新。盧循探悉情形，才悔因循誤事，急遣戰艦十餘艘，進攻石頭城的防柵。柵中守卒，並不出戰，但用神臂弓競射，一發數矢，無不摧陷，循只好退去。尋又伏兵南岸，偽使老弱東行，揚言將進攻白石。劉裕留參軍沈林子徐赤特防備南岸，截堵查浦，囑令堅守勿動，自與劉毅諸葛長民等，往戍白石，拒遏賊軍。盧循聞裕北去，自喜得計，遂引眾進毀查浦，直攻張侯橋。徐赤特即欲出擊，林子道：「賊眾聲往白石，乃反來此挑戰，情詐可知。我眾寡不敵，不如據壘自固，靜待大軍。況劉公曾一再面囑，怎好有違？」赤特不聽，自引部曲出戰，遇伏敗走，遁往淮北。賊眾趁勢攻柵，喊殺連天，虧得林子據柵力御，又經別將劉鍾朱齡石等，相率來援，方將賊眾擊退，循引銳卒趨往丹陽。<br><br>　　裕抵白石，未見賊至，料知賊有詐謀，急率諸軍馳還石頭，捕斬赤特，然後出陣南塘，令參軍諸葛叔度，及朱齡石等渡淮追賊。賊眾轉掠各郡，郡守統堅壁待著，毫無所得。循乃語道復道：「我兵老了，不如退據尋陽，並力取荊州，徐圖建康便了。」乃留徒黨范崇民，率眾五千，居守南陵，自向尋陽退去。晉廷進劉裕為太尉，領中書監，並加黃鉞。裕表舉王仲德為輔國將軍，劉鍾為廣州太守，蒯恩為河間太守，令與諮議參軍孟懷玉等，引兵追循，自還東府整治水軍，增築樓船﹔特遣建威將軍孫處，振武將軍沈田子，領兵三千，自海道逕襲番禺，搗循巢穴。將佐謂海道迂遠，不宜出發，裕微笑不答，但囑孫處道：「大軍至十二月間，必破妖賊，卿可先傾賊巢，截彼歸路，不怕不為我所殲哩。」卻是釜底抽薪的妙計。孫處等奉令自去。<br><br>　　那盧循退至尋陽，遣人從間道入蜀，聯結譙縱，約他夾攻荊州。縱復稱如約，並向後秦乞師。秦主姚興，冊封縱為大都督，相國蜀王，加九錫禮，得承制封拜，並使前將軍苟林，率兵會縱。縱乃釋出桓謙，令為荊州刺史，應九十四回。又使譙道福為梁州刺史，興兵二萬，與秦將苟林共寇荊州。荊州為賊寇所阻，與建康音問不通，刺史劉道規，曾遣司馬王鎮之，率同天門太守檀道濟，廣武將軍劉彥之，入援建康。鎮之行至尋陽，適值秦苟林抄出前面，擊敗鎮之，鎮之退走。盧循歡迎苟林，使為南蠻校尉，撥兵相助，會攻荊州。桓謙又沿途募兵，得眾二萬，進據枝江。苟林入屯江津，二寇交逼江陵，荊州大震，士民多思避去。劉道規會集將士，對眾曉諭道：「諸君欲去，盡請自便。我東來文武，已足拒寇，可不煩此處士民了。」說著，令大開城門，徹夜不閉，任令自由出入，暗中卻日夕增防，士民不禁憚服，反無一人出走。會雍州刺史魯宗之，自襄陽率軍與援，或謂宗之情不可測，道規獨單騎迎入，推誠相待，引為腹心。雖是一番權術，卻不愧為濟變才。當下留宗之居守，自引各軍士擊桓謙，水陸齊進，直達枝江。天門太守檀道濟，奮呼陷陣，大破謙眾。謙單舸奔逃，被道規追擊過去，一陣亂箭，把謙射死。再移軍進攻苟林。林聞謙敗死，未戰先逃，道規令參軍劉遵，從後追趕，馳至巴陵，得將苟林擊斃。道規回軍江陵，檢得士民通敵各書，一律焚去，不復追究，人情大安。魯宗之當即辭去。忽聞徐道復率賊三萬，奄至破&#20898;，將抵江陵，城中又復驚嘩，一時謠言&#34861;起，且云：「盧循已陷京邑，特使道復來鎮荊州。」道規也覺懷疑，自思追召宗之，已是不及，眼前惟有鎮定一法，募眾守城。好在江陵士民，統感道規焚書德惠，不再生貳，誓同生死，因此秩序復定。可巧劉遵亦得勝回來，道規即使為游軍，自督兵出豫章口，逆擊道復。道復來勢甚銳，突破道規前軍，節節進逼。不防斜刺裡來了戰艦數艘，橫衝而入，把道復兵艦截作兩段，道復前後不能相顧，頓致慌亂。道規得乘隙奮擊，俘斬無算。再經來艦中的大將，幫同攔截，殺得道復走投無路，拚死的殺出危路，走往湓口去了。小子有詩贊劉道規道：<br><br><br><br>　　江陵重地鎮元戎，戰守隨宜終立功。<br><br>　　盡有良謀能破賊，強徒漫自詡英雄。<br><br><br><br>　　究竟何人來助道規，得此勝仗，待至下回報明。<br><br><br>　　敘何無忌劉毅之敗衄，益以顯劉裕之智能。無忌猛將也，而失之輕，劉毅亦悍將也，而失之愎，輕與愎皆非良將才，徐道復謂其無能為，誠哉其無能為也。然觀於毅之苟免，猶不如無忌之捨生，雖曰徒死無益，究之一死足以謝國人，況觀於後來之劉毅，死於劉裕之手，亦何若當時殉難，尚得流芳千古乎？劉裕臨敵不撓，見機獨斷，誠不愧為一代梟雄，曹阿瞞後，固當推為巨擘，盧循徐道復諸賊，何尼當之？宜其終歸敗滅也。劉道規為裕弟，智力不亞乃兄，劉氏有此二雄，其亦可謂世間之英乎？<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=94.htm>上一篇</a> &nbsp;&nbsp;&nbsp;&nbsp; <a href=96.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>