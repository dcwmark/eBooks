<html>
<head>
<title>開放文學--歷史通俗演義 - 兩晉--第八十回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=78.htm>上一篇</a> &nbsp;&nbsp;&nbsp;&nbsp; <a href=80.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第八十回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>拓跋珪轉敗為勝　慕容寶因怯出奔</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說鄴中鎮守的燕將，乃是范陽王慕容德。見七十六回。他聞魏將拓跋虔來攻，便使安南王慕容青，系慕容皝曾孫。率領將士，夤夜出城，襲擊魏營。拓跋虔未及防備，竟被搗破，傷了許多兵馬，踉蹌返奔，退入新城，青回城報功。到了次日，還要引兵追擊，別駕韓■勸阻道：「古人先謀後戰，昨夜掩他無備，才得勝仗，今不可輕擊魏軍，共有四端﹔懸軍遠客，利在野戰，一不可擊﹔深入近畿，向我致死，二不可擊﹔前鋒既敗，後陣必固，三不可擊﹔彼眾我寡，四不可擊。並且官軍不宜輕動，亦有三要，本地爭戰，勝且擾民，一不宜動﹔倘或不勝，眾心難固，二不宜動﹔城隍未修，敵來無備，三不宜動。為今日計，不如深溝高壘，持重勿戰，彼師遠來，無糧可因，難道能久留不去麼？」慕容德依了■言，止青勿出。魏遼西公賀賴盧為魏主珪母舅，奉了珪命，來會拓跋儀攻鄴。適魏別部大人沒根，為珪所忌，投奔中山，燕主寶命為鎮東大將軍，封雁門公。沒根素有膽勇，請還襲魏營，寶尚未深信，只給百餘騎隨去。行近魏主珪大營，適當日暮，沒根走入僻處，令群騎吃了乾糧，悄悄伏著，待到夜半，方踅至魏營門外，仿著魏兵口號，叩營逕入。魏兵還道他是巡卒，並未攔阻，至沒根直入中帳，始被珪衛兵截住，兩下裡動起手來，喊聲震動。魏主珪才從帳中驚醒，跣足趨入後帳，急命將士拒戰。沒根等東斲西劈，已得了首級百餘，及見魏兵陸續趨集，方大喝一聲，奪路走脫。魏兵因月黑天昏，不敢追趕，一聽沒根馳回。這次魏營被劫，雖然不致大損，但魏主珪常有戒心，倒也有三分膽怯了。無人不怕死。只拓跋虔圍鄴逾年，終未退去。燕范陽王德，也守得力倦神疲，不得已遣使入關，至後秦姚興處乞救。後秦太后蛇氏，正患寢疾，興頗有孝思，日夕侍奉，不願出兵。興尊母蛇氏為太后，見七十四回。鄴使只好返報，守兵聞秦援不至，頗加恟懼。忽城外有書射入，經守兵拾呈慕容德，德展覽後，頗有喜色。原來魏遼西公賀賴盧，自恃國戚，不願受拓跋儀節制，互相猜疑。儀司馬丁建陰與德通，因射書入城，報明魏營情形，令德放懷。德知魏軍必有變動，當然易憂為喜。又越數日，大風暴起，白日如昏，賴盧營中爇炬代光，丁建偽報拓跋儀道：「賀營已縱火燒營了，必亂無疑。」儀不禁著忙，急引兵趨退。賀賴盧莫名其妙，但見儀眾退去，也只好撤還。丁建竟入鄴降德，且言儀師老可擊，德乃遣慕容青等帶著精騎七千，追擊魏兵﹔果然大得勝仗，奪了許多軍械，搬回鄴城。燕主寶得鄴城捷報，也使左衛將軍慕輿騰，收復博陵高陽，殺魏所置守令諸官，堵塞魏軍糧道。<br>　　魏主珪因鄴城難下，信都又復未克，乃親督軍赴信都，往助冠軍將軍王建。建攻信都與儀攻鄴，俱見前回。燕冀州刺史宜都王慕容鳳，已守了七十餘日，糧食將盡，又聞魏主珪親來圍攻，自知不支，竟逾城夜走，奔歸中山。信都失了主帥，所有將軍張驤徐超等，不能再拒，便即開城出降。<br><br>　　燕失去信都，卻得拔楊城，殺斃守兵三百餘人。慕容寶擬大舉擊魏，盡取出府庫金帛，購募壯士，不論良莠，悉數錄用，甚至金帛不足，把宮中閒散侍女，也作為賞賜。還是活口賞人，可省口糧，似為得計，一笑。於是盜賊無賴，統皆應募，數日間得數萬人。烏合之徒，寧足成事！會沒根兄子丑提，為並州監軍，聞叔降燕，恐連坐被誅，因即還國作亂。魏主珪防國都有失，意欲北歸，乃遣國相涉延，詣燕求和。燕主寶不肯照允，使冗從僕射蘭真，責珪負恩，悉發部眾出拒，統計步卒十二萬，騎兵三萬六千，行至鉅鹿郡內的柏肆塢，臨滹沱河沿岸為營。可休勿休，豈靠著一班無賴，便足徼功麼？魏主珪不得所請，當然怒起，叱還燕僕射蘭真，即引兵至滹沱河南，與燕軍夾岸列寨。<br><br>　　燕主寶見魏兵勢盛，又有懼容，還是高陽王隆，想出一計，自請潛師夜渡，往劫魏營。寶依了隆計，自在營中戒嚴，作為後援。隆從募兵中挑出勇士萬人，各執火具，待到夜靜更深，悄然渡河。一經登岸，便乘風縱火，且燒且進，突向魏營殺入。魏營中雖有夜巡，未及入報，魏兵從睡夢中驚醒，頓致大亂，自相踐踏。魏主珪倉猝起視，見外面盡是火光，也不由驚心動魄，連衣冠都不及穿戴，匆匆逃脫。燕將乞特真，搗入魏主寢帳，那魏主已經走遠，只剩得衣靴等件，劫取而回。魏主珪前曾被劫，至此又復棄營，也算善循覆轍。此外糧械，由燕兵悉數搬運，你搶我奪，竟至互相爭論，私鬥起來。可見兵宜訓練，臨時召募之徒，雖勝亦不中用。魏主珪驚走數里，覺後面並無追兵，乃敢少息。&#28291;兵亦次第趨集，仍然擇地安營。復登高遙望，見燕軍搶奪各物，自相斲射，不禁欣喜道：「今夜尚可轉敗為勝哩！」隨即回營伐鼓，號召散卒，在營外遍布火炬，然後縱騎衝擊燕兵。<br><br>　　燕兵方才罷鬥，由慕容隆彈壓平靜，捆載各物，正要渡河還營，不防魏兵來打還復陣，好似怒虎咆哮，逢人便噬。燕軍已無行列，又無鬥志，逃的逃，死的死。將軍高長，略略對敵，便被魏兵攢繞攏來，把他打翻，捆<img src=vmqjl.gif align=absmiddle border=0>了去。慕容隆到此，也只好自管性命，奔回寶營。寶忙出兵援應，才得救回一二千人，此外不是被殺，就是被擒。越宿，魏兵又整隊臨河，對營相持，軍容很是嚴肅，燕人大懼，上下奪氣。慕容麟與慕容農，勸寶還師，寶乃拔營急歸。魏兵越河追躡，屢敗燕軍，並因春寒未解，風雪交乘，士多凍死，枕藉道旁。寶驅馬急馳，不遑顧及全軍，只帶舊兵二萬騎，匆匆北走，尚恐被魏兵追及，令士卒拋仗棄甲，趕緊行路，所有兵器數十萬，一齊喪失，寸刃無遺。<br><br>　　燕尚書閔亮，秘書監崔逞，太常孫沂，殿中侍御史孟輔等，不及奔還，但為魏兵所虜，悉數降魏。崔逞素有才名，魏張袞常為稱揚，至是魏主珪得逞甚喜，即授官尚書，使錄三十六曹，委以政事。一面麾眾再進，竟抵中山城外，屯芳林園。<br><br>　　燕主寶奔入中山，喘息未休，尚書郎慕輿皓，竟陰謀殺寶，推立趙王麟。幸有人預先開發，寶即派兵嚴查，皓自知謀泄，斬關奔魏。寶本欲罪麟，又聞魏兵進逼，不敢遽發，只好飛使往達龍城，召清河王會入援。會猶懷私怨，未肯遽赴。事見前回。但使征南將軍庫&#20617;官偉，建威將軍餘崇，率兵五千，先驅進行。偉等到了盧龍，靜待後應，約莫至三閱月，未見會至，所帶糧餉，早已食盡，甚至宰牛殺馬，烹食充饑，亦且無餘。時中山已被困多日，燕主寶累詔催會，會尚托詞練兵，遷延不發，目無君父。偉在盧龍，也覺焦急，意欲使輕騎先進，偵敵強弱，且為中山遙接聲援，諸將皆互相推諉，不敢奉令，獨餘崇奮然道：「今巨寇滔天，都城危迫，匹夫尚思致命，往救君父，諸君受國重任，乃如此貪生怕死麼？若社稷傾覆，臣節不立，死有餘辜。諸君盡管居此，崇願自往一行，雖死無恨！」可惜會不聞此言！偉極口褒許，便選給精騎數百人，隨崇出發。行至漁陽，遇魏游騎千餘人，眾皆彷徨，且前且卻，崇又勵眾道：「彼眾我寡，不戰必死，與戰或尚可求生。」遂當先進擊，眾亦隨上，格殺數十人，活捉十餘人，魏騎駭退，崇亦引還。當下訊明俘虜，得知魏主亦有歸志，乃馳使報會，會方引兵就道，沿途還是逗留，好幾日才至薊城。燕都被圍日久，將士統欲出戰，高陽王隆，向寶獻議道：「魏主雖得小利，但頓兵經年，銳氣已挫，士馬亦大半死傷，人心思歸，諸部離散，正是可擊的機會，且城中將士，已盡思奮，彼衰我盛，戰無不克，若持重不決，將士氣喪，日益困逼，事久變生，恐無能為力了。」寶頗以為然，令隆整兵出戰，偏趙王麟多方阻撓，竟致隆孤掌難鳴，欲出又止。<br><br>　　寶急得沒法，因使人至魏營請和，願送還魏主弟觚，並割讓常山西境，即以常山為燕魏分界。魏主珪因母后賀氏，念觚致疾，竟至謝世，未免懷著餘哀。回應前文，並了結賀氏。此次由燕許歸觚，並得常山西境，樂得乘機罷兵，便不復多求，願如所約。燕使請即撤圍，然後照約履行，珪亦許諾，遣還燕使，自引兵退屯盧奴。誰知寶又復翻悔，不肯照行和約，自食前言。好似兒戲。魏主珪待了數日，杳無音信，復督諸將進攻中山，燕將士數千人，俱入殿自請道：「今坐守孤城，終致困敝，臣等早願出戰，陛下一再禁止，難道待死不成？且受圍多日，無他奇策，徒欲延時積日，待寇自退。臣等見內外形勢，強弱懸殊，彼必不肯無故捨去，請從眾決戰，背城借一，彼見我尚能奮力，自然知難即退了！」寶當面允許，又命隆率眾出擊。隆被甲上馬，勒兵詣門，將要出城，偏慕容麟馳馬急至，不准開門。隆亦未便與爭，涕泣還第，大眾從此灰心，各悻悻散去。<br><br>　　到了夜間，麟竟帶領部眾，迫左衛將軍慕容精，入宮弒寶，精抗議不從，惹動麟怒，拔刀殺精，自率妻子出城，奔往西山，於是人情駭震。<br><br>　　燕主寶聞報大驚，只恐麟出奪會軍，擬遣將迎會追麟，可巧麟麾下屬吏段平子，背麟奔還，報稱麟赴西山，招集丁零餘眾，謀襲會軍，東據龍城。寶頓足道：「果不出我所料，奈何？奈何？」說著，即召農隆二王入議，欲棄去中山，走保龍城。呆極。隆應聲道：「先帝櫛風沐雨，成此基業，今崩未逾年，大局遽壞，豈非孤負先帝，但外寇方盛，內亂又起，骨肉乖離，百姓疑懼，原是不足拒敵，北遷舊都，未始非權宜計策。但龍城地狹民貧，若移眾至彼，要想足食足兵，斷非旦夕可成。陛下誠能節用愛民，務農訓士，待至公私充實，可守可戰，將來趙魏遺民，厭苦寇暴，追懷燕德，當不難返旆南來，克復故業。否則不如憑險自固，靜鎮不動，或尚足優游養銳哩。」語意亦太模稜。寶答道：「卿言確有至理，朕當一從卿意，今日是不能不遷了。」隆默然退出，農亦隨退。遼東人高撫，素善卜筮，為隆所信。隆返第後，撫即入見，附耳與語道：「殿下北行，恐難及遠，太妃亦未必相見，若使主上獨往，殿下留守都城，不但無禍，並得大功。」隆家屬留居薊城，事見前回，故雲太妃未必相見。隆搖首道：「國有大難，主上蒙塵，老母又在北方，我若得歸死首邱，亦無所恨，怎得另生異志呢？」乃遍召僚佐，預囑行期。僚佐多不願從行，惟司馬魯恭，參軍成岌，尚無異言。隆喟然道：「願從者聽，不願從者亦聽！」僚佐聞言，便各散歸，隆遂部署行裝，準備出走。慕容農與隆同意，亦即日整裝，部將谷會歸進諫道：「城中兵士，俱因參合一戰，家屬多亡，恨不得與敵拼命，只因趙王禁遏，不能伸志。今聞主上北徙，大眾互相私議，俱謂得慕容氏一人，奉為主帥，與魏力戰，雖死無怨。大王盡可留此，俯從眾望，擊退魏軍，撫寧畿甸，奉迎大駕，重整河山，豈不是忠勇兼全麼？」比高撫言更為豪爽。農怫然不悅，意欲拔刀殺歸。轉思歸有才勇，不忍下手，但作色與語道：「必如汝言，才可望生，我終不願，寧可就死！」農從垂起兵時，頗有才識，此時何亦無生氣耶？歸只得告退。是夜燕主寶開城北走，除農隆二人隨行外，尚有太子策，長樂王盛等，帶著萬騎，銜枚急奔。河間王熙，渤海王朗，博陵王鑒，皆垂子，見七十六回。年尚幼弱，不能出城，隆復入城迎接，護令同行，方得走脫。燕將王沈等降魏，樂浪王惠，中書侍郎韓范，員外郎段宏，太使令劉起等，挈工役三百餘人，奔往鄴城。<br><br>　　燕都無主，百姓驚惶，東門連夜不閉。事為魏主珪所聞，即欲引兵入城，偏冠軍將軍王建，志在擄掠，偏至魏主面前，謂夜間昏黑，恐士卒入盜庫物，無從徹查，不如待至天明，魏主乃止。及晨雞報曉，旭日已升，魏主始引兵至東門，哪知門已緊閉，城上守兵俱列，反比前日整齊，不由的驚詫起來。遂飭眾功，反傷害了數百人。次日，又復攻撲，仍然無效，乃使人上登巢車，招諭守兵道：「慕容寶出城奔走，已棄汝等北去，汝等百姓，復替何人把守？難道汝等俱不識天命，徒自取死麼？」守兵齊聲答道：「從前參合一役，降且不免，今日守亦死，降亦死，所以不願出降，情願死守！況城中並非無主，去一君，立一君，難道汝魏人能殺盡我麼？」魏主珪聽了，顧視王建，直唾建面。當下遣中領將軍長孫肥，左將軍李栗，率三千騎追慕容寶。行至范陽，尚不見有寶蹤跡，但新城戍兵，約有千人，索性攻將進去，俘得數百名，還報大營。魏主珪懊悔無及，尚擬攻克中山，未肯撤圍。究竟中山由何人主持？原來是燕開封公慕容詳。詳系慕容青弟。詳未曾出城，即由守兵奉為主帥，閉城拒守，因此寶雖北去，城尚保存。小子有詩歎道：<br><br><br><br>　　國都未破主先逃，遺族留屯差自豪﹔<br><br>　　假使岩垣長不壞，維城宗子也名高。<br><br><br><br>　　欲知慕容寶在途情狀，待至下回再詳。<br><br><br>　　慕容寶一鄙夫耳，喜怒靡常，進退無主，觀其所為，即安內尚且不足，遑問拒外！魏人一至，可和不和，可戰不戰，可守不守，雖欲不敗，烏得而不敗？雖欲不亡，烏得而不亡？不然，魏主拓跋珪，智術亦疏，沒根二擊而驚走，慕容隆再擊而猝奔，當兩軍對壘之時，無備若此。向令寶父尚存，珪亦安能逞志乎？慕容農與慕容隆，名為燕室忠臣，乃父中興，兩人亦嘗佐命，乃小勝即喜，小敗即怯，既不能監制慕容麟，又不能匡正慕容寶，都城可棄，何一不可棄耶？觀此回可知後燕敗亡之由來雲。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=78.htm>上一篇</a> &nbsp;&nbsp;&nbsp;&nbsp; <a href=80.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>