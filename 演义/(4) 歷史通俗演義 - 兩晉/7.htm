<html>
<head>
<title>開放文學--歷史通俗演義 - 兩晉--第八回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=6.htm>上一篇</a> &nbsp;&nbsp;&nbsp;&nbsp; <a href=8.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第八回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>怙勢招殃楊氏赤族　逞凶滅紀賈後廢姑</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說楊駿見武帝已崩，即入居太極殿，主持國政，引太子衷即位柩前，頒詔大赦，驟改太熙元年為永熙元年，何其匆促乃爾？尊皇后楊氏為皇太后，立賈妃南風為皇后。會梓宮將殯，六宮出辭，駿並不下殿，反用虎賁百人，環衛殿門，一面促令汝南王亮即日赴鎮。亮不敢臨喪，但在大司馬門外，北向舉哀，又表求送葬山陵，然後啟行。駿哪裡肯依，並恐亮有別圖，因即告知太后，誣亮謀變，且迫令嗣主手詔遣兵，聲罪討亮。還虧司空石鑒，從中勸阻，不致遽發。亮已微聞消息，商諸廷尉何勖。勖笑說道：「今朝野皆惟公是望，公不能討人，乃怕人討麼？」亮素膽小，但知趨避，竟夤夜出都，馳赴許昌，方得免難。駿弟楊濟及駿甥李斌，皆勸駿留亮，駿終不從。濟語尚書左丞傅咸道：「家兄若召還大司馬，令主朝政，自己潔身退避，門戶尚可保全。」濟與珧非無一隙之明，乃不能自拔，相與淪胥，亦何足道？咸答道：「但當召還大司馬，秉公夾輔，便致太平，何必故意趨避呢？況宗室外戚，誼關唇齒，唇亡齒寒，恐非吉征。」濟聞言益懼。又問諸侍中石崇，崇答如咸言。濟乃托崇諫駿，駿方自幸得志，怎能改過不吝，從諫如流？而且前此一班老臣，多已彫謝，就是荀勖馮紞等，亦相繼病終，荀馮二人之死，亦隨筆帶過。宮廷內外，沒人敢與駿相抗。駿樂得作威作福，任意橫行。越月即奉梓宮出葬峻陽陵，廟號世祖，尊諡武帝。<br><br>　　駿自知平時威望，未滿人意，因欲大加封爵，籠絡眾心。左軍將軍傅只，向駿貽書，謂：「從古以來，未有帝王始崩，臣下得論功加封，請即輟議！」駿又不聽從，竟勸嗣主下詔，凡中外群臣，皆增位一等，預喪各官，得增二等，二千石以上，統封關內侯，復租調一年。散騎侍郎何攀，又奏言：「班賞行爵，超過開國功臣及平吳諸將帥，他日將何以善後？務請收回成命！」奏入不報。未幾又有詔傳下，授駿為太傅大都督，假黃鉞，錄朝政，百官總己以聽。尚書左丞傅咸，入朝語駿道：「諒暗本是古制，近世久不見行，今主上謙沖，委政明公，天下乃不以為是，試問公能當此重任麼？周公大聖，尚致流言，況嗣主已非衝幼，公又地居貴戚，與周公不同，何不乘山陵事畢，慎圖行止？可退即退，毋拂眾情！」駿忿然作色，不答一詞。咸乃告退。未幾又復入諫，駿恨他多嘴，將出咸為郡守，駿甥李斌，謂斥逐正士，恐失人望，駿乃罷議。楊濟密遺咸書，略云：「生子癡，了官事，今日官事恐未易了呢。慮君攖禍，故敢直告。」咸復稱：「矯枉過正，賣直市名，或不免遭禍殺身。若控控愚忠，反致見怨，咸所未聞。」濟得書付諸一歎，不復再白。咸亦不再諫駿，因得無恙。看官記著！這晉主衷嗣位以後，蠢頑如故，外事悉委楊駿，內政全出賈南風，自己同木偶一般，毫無守文氣象。不過史家沿稱廟號，叫作惠帝，所以小子也不得不援例相呼。特筆提明。楊駿雖得專政柄，也恐賈後陰險多謀，時加防備。特令<br>　　甥段廣為散騎常侍，執掌機密，私黨張劭為中護軍，督領禁兵，所有詔命，先示惠帝，繼白楊太后，始付頒行，其實統由駿一人主裁，太后與帝，無非唯唯承諾，從未嘗有一異言。中外臣僚，因駿獨斷獨行，專擅嚴愎，嘖有煩言。馮翊太守孫楚，直言規駿，終不見納，弘訓官名。少府蒯欽，為駿姑子，亦屢進箴規，不嫌煩瀆。他人多為欽懼禍，欽慨然道：「楊文長系駿表字。雖暗，尚能知人無罪，不可妄殺，我言不見聽，不過為彼所疏，我得疏乃可免患，否則將與彼俱族了。」駿不殺諫士，還是一些小善，欽借此解嘲，未免狡猾。既而駿選匈奴東部人王彰為司馬，彰逃避不受，有彰友從旁怪問，彰答語道：「古來一姓二後，少有不敗。況楊太傅昵近小人，疏遠君子，專權自恣，終必敗亡。我逾海出塞，遠避千里，尚恐及禍，奈何應他辟召，自投羅網呢？且武帝不思擇嗣，負荷大業，受遺又不得人，天下大亂，翹足可待，還想甚麼功名？我所以見機遠行了。」友人方佩服彰言。<br><br>　　先是侍中和嶠，嘗啟奏武帝，謂：「太子樸誠，頗有古風，但末世多偽，質樸如太子，恐不能了陛下家事。」武帝默然。嗣嶠復與荀勖入傳，武帝顧語道：「太子近日，頗有進境，卿等可往覘虛實。」嶠與勖奉旨往驗，及復命時，勖滿口貢諛，獨嶠直說道：「聖質如初。」武帝愀然變色，拂座竟入。嶠當然返歸。這語傳入賈南風耳中，未免記在心裡，隱含恨意。要你倒甚麼醋罐。及惠帝嗣位，經過半年，立廣陵王遹為太子，進中書監何劭為太子太師，吏部尚書王戎為太子太傅，衛將軍楊濟為太子太保，還有少師一職，任用了衛尉裴楷，少傅一職，因幽州都督張華入朝，留任太常卿，因即遷授。和嶠得廁職少保，六大臣輔遹入宮，謁見賈後，後見嶠在列，觸起前憾，一張半青半黑的臉上，不由的露出嗔容。摹寫得妙。嶠神色夷然，佯若未見，俟太子謁畢，賈後入室，少頃見惠帝出來，顧問和嶠道：「卿常謂我不了家事，今果何如？」明明是受意賈後。嶠從容答道：「臣昔事先帝，曾有此言，如臣言無效，便是國家幸福了。」惠帝被嶠一說，反弄得啞口無言。嶠與眾大臣徐徐引退，太子遹亦辭赴青宮，不消細表。<br><br>　　惟賈後生性陰鷙，素來是個不安本分的潑婦，此時統領六宮，內權在手，又想出預外政，偏上有太后，下有楊駿，每事受他牽掣，不能任所欲為，因此積怨成仇，恨不得速除二人。再加武帝在日，楊太后陰為調停，陽申勸誡，賈後未知太后暗護，反因太后責言，疑她播弄是非，所以處心積慮，徐圖報復。自正位中宮後，日夕思逞，可巧殿中中郎孟觀李肇，為駿所憎，屢遭詬斥，平時銜駿切骨，願做中宮耳目，為後效勞，甚且構造蜚言，謂駿將危社稷，不可不防。從中牽合的叫做董猛，向為東宮給使，超列黃門，賈後倚為腹心，輒遣他通使觀肇，密謀除駿，並廢太后。又令肇往唆汝南王亮，使亮入清君側，亮怯不敢承，肇因轉告楚王瑋。瑋少年氣銳，性又狠戾，便滿口應允，表請入朝。楊駿本已忌瑋，嘗欲徵召，只因瑋勇悍難制，坐此遷延，及聞他自請入朝，喜如所願，遂勸惠帝詔從所請。時已為永熙二年，詔復改元，號為永平，春光和煦，最便行人。瑋與淮南王允，聯袂入朝，賈後聞瑋已入都，便即發難，囑令孟觀李肇，夜啟惠帝，稱駿謀反。惠帝曉得甚麼真假，遽付手書，降黜駿官，令以列侯就第。觀與肇以為未足，便請發兵討駿。惠帝復命東安公繇，履歷詳後。率殿中兵四百人，往圍駿第。楚王瑋亦帶領隨兵，駐紮司馬門，且令淮南相劉頒為三公尚書，入衛殿中。<br><br>　　散騎常侍段廣聞變，急馳入見帝，跪伏座前，且泣且語道：「楊駿受恩先帝，竭忠輔政，且年老無子，豈有反理？願陛下審慎後行！」惠帝不答。廣知無可言，因即趨出，報知楊駿。駿已得內變音耗，忙召眾官入商，主簿朱振獻議道：「今內變猝起，定由閹豎為賈後設謀，不利公家。公宜亟率家甲，往燒雲龍門，索交亂首，一面引東宮及外營兵，擁皇太子入宮，迫取奸人，殿內震懼，當將首犯斬送出來，否則不能免禍了。」駿平居很是驕愎，至此反狐疑不決，且囁嚅道：「雲龍門為魏明帝所造，工費甚大，怎好燒去？」侍中傅祇，見駿多疑，料知不能成事，便起座語駿道：「祗願入宮觀察事勢，就便轉圜。」復掉頭語群僚道：「宮中亦不可無人。徒在此聚議，亦屬無益。」大眾聽了，起身皆走。獨尚書武茂，還是坐著，祗瞋目顧茂道：「公非朝廷大臣麼？今內外隔絕，不知天子所在，怎得安坐？」茂乃驚起，隨眾同出。傅祗勸眾同行，無非為避患起見，可見楊駿當日，已是眾叛親離。駿黨左軍將軍劉豫，陳兵萬春門，遇右軍將軍裴頠，問及太傅所在，頠隨口設誑道：「我曾在西掖門遇著太傅，見他乘著素車，帶了二人，向西出走了。」豫驚詫道：「我將何往？」頠答道：「可至廷尉處自陳。」豫為頠所給，匆匆逕去。頠即接詔代豫，領左軍將軍，扼守萬春門。<br><br>　　賈後恐太后救父，作為內應，即派心腹密往監守，果然得太后帛書，自宮中射出城外，上面寫著「救太傅者有賞」六字。因揚言：「太后與駿同反，大眾不得妄從！」太后造反，自古罕聞。東安公繇，已率殿中兵圍燒駿第，又令兵弩手等，分登閣上，環射駿門。駿與家屬，俱不得出走。繇麾眾掩入，四面搜尋，隨手捕戮，約不下百餘人，獨不見有楊駿。再往馬廄中緝捕，始覺有人蜷伏廄隅，群呼不應，各用戟攢刺進去，但聽得幾聲慘號，已是濺血成紅，死於非命。兵士拖屍出認，不是別人，正是前日赫聲濯靈的楊太傅。爭權奪利者其視諸。孟觀李肇，又分收楊珧、楊濟、張劭、李斌、段廣、劉豫、武茂及散騎常侍楊邈、中書令蔣駿、東夷校尉文鴦等，俱至市曹斬首，各夷三族，共死數千人。楊珧臨刑時，呼東安公繇，&#24984;聲與語道：「表在石函，可問張華。」回應第四回。繇置諸不睬。賈氏族黨，又促使行刑，珧尚號叫不止，驀聞砉然一聲，頭破腦裂，方倒地而死。狡黠無益。<br><br>　　汲郡有高士孫登，營窟北山。夏時編草為裳，冬季用發自復，好讀《易》撫琴，見人輒笑。楊駿在日，嘗聞登名，遣使徵召。登不肯就征，已而自至駿第，駿給以金帛，俱辭謝不受，又改贈布被，登攜被出門外，隨手亂劈，大呼道：「斲斲刺刺。」及被皆扯碎，又奄臥道旁，作已死狀。自駿以下，俱目登為瘋人，聽他僵斃，越宿出視，竟不知去向。既而溫縣又有一狂徒，自造四語，歌諸市上云：「光光文長，大戟為牆，毒藥雖行，戟還自傷。」當時俱莫名其妙。至駿居內府，用戟為衛，死時又被戟攢刺，始知狂徒也是高人。就是孫登舉動，統有先覺，不過未曾道破，轉令人索解無從呢。駿既誅死，遺骸委棄，無人敢收，惟太傅舍人閻纂，不忘故主，挺身獨出，替他棺殮，卻也未嘗遭誅。是夕刑賞大權，統出自東安公繇。繇為瑯琊王(&#20155;由)第三子，(&#20155;由)平吳後，恭儉自處，病歿青州。長子覲承襲父爵，又不永年。覲子睿嗣，就是將來的東晉元帝。預伏後文。繇得受封東安公，曾官散騎常侍，此次應詔除駿，威振內外，太子太傅王戎與語道：「大事已成，此後當謝權遠勢，毋蹈覆轍。」繇不能從。越宿乃奉詔大赦，復改永平元年為元康元年。賈後矯制，使後將軍荀悝，徙楊太后至永寧宮。特全太后母龐氏生命，許與太后同居，暗中復唆使群臣，糾彈太后。群臣趨炎附勢，不敢逆命，遂聯銜上奏道：<br><br><br><br>　　皇太后陰漸奸謀，圖危社稷，飛箭系書，要募將士，同惡相濟，自絕於天。魯侯絕文姜，《春秋》所許，蓋以奉承祖宗，任至公於天下，陛下雖懷無已之情，臣下不敢奉詔，可宣敕王公於朝堂，會議進止。<br><br><br><br>　　當下有詔答復，說是：「事關重大，當妥議後行。」有司又復申奏，大略說是：<br><br>　　逆臣楊駿，借外戚之資，居&#20898;宰之任，陛下既居諒暗，委以重權，至乃陰圖凶逆，布樹私黨。皇太后內為唇齒，協同逆謀，禍釁既彰，背捍詔命，阻兵負眾，血刃宮省，而復流書募眾，以獎凶黨，上背祖宗之靈，下絕億兆之望。昔文姜與亂，《春秋》所貶，呂宗畔戾，高後降配，宜廢皇太后為峻陽庶人，以為大逆不道者戒！<br><br>　　牝雞司晨，滅倫害理，盈廷僚佐，一大半黨惡助虐，附和同聲。只有太子少傅張華，新任中書監，還抱定一折衷主義，敷奏上去，略謂：「太后非得罪先帝，不過與父同惡，有悖母儀，宜依漢廢趙太后為孝成後故事，號為武帝皇后，徙居離宮，以全終始。」此說已是牽強，但於群言龐雜，尚有可取。偏偏張議甫上，又有一個下邳王晃，系司馬孚第四子。串同左僕射荀愷等，定要貶太后尊號，廢錮金墉城。晃等是否有母，奈何貪昧至此？再加各王公大臣，接連奏請，應從晃等所言。那時詔書隨下，竟廢楊太后為庶人，出錮金墉城中。誰知賈南風心如蛇蠍，已把皇太后廢去，還想把太后母龐氏，結果性命。一不做，二不休，再唆動狐群狗黨，狂吠朝堂，無非說是：「楊駿造反，家屬同坐，怎得曲赦龐氏？」有詔尚佯稱不忍，難從所請。至奏牘迭呈，援引「大義滅親」四字，作為鐵證，可憐白髮皤皤的龐太君，竟奉到詔旨，梟首宮門。肚子太不爭氣，何故生一皇后？廢太后怎忍母死，抱持悲號，且截發稽顙，上表賈後，自稱為妾，乞全母命。一死便罷，何必如此倒霉？看官！試想這都是窮凶極惡的賈南風，唆使出來，怎肯出爾反爾，放下屠刀？廢太后拚命哀求，悍皇后反加催促，刀光閃閃，絕不留情，霎時間龐氏隕首，並將廢太后楊氏，硬送入金墉城，幽禁了事。賈氏黨羽，還是你一奏，我一疏，請盡誅楊駿官屬，幸虧侍中傅祗，出為諫阻，方許赦免，不再濫刑。隨即征汝南王亮為太宰，與太保衛瓘並錄尚書事，進秦王柬為大將軍，柬封秦王，見前回。東平王楙為撫軍大將軍，楙系司馬孚庶孫。楚王瑋為衛將軍，下邳王晃為尚書令，東安公繇為尚書左僕射，晉爵為王，加封董猛為武安侯，孟觀李肇等，皆拜爵有差。<br><br>　　汝南王亮入都輔政，又追論誅楊駿功，普加爵賞，封拜至千餘人。傅咸已遷任御史中丞，一再致書諫亮，第一次是咎亮濫賞，第二次是勸亮讓權，亮皆不願聽受，漸漸的自用自專。不知鑒及前車，真是愚憒。賈後族兄賈模，從舅郭彰，及賈充嗣孫賈謐，又俱得梯榮邀寵，蟠踞朝綱。楚王瑋與東安公繇，也乘勢干政。宗室外戚，雙方分峙，又不免彼此生嫌。繇見賈後暴悍，恐不免害及己身，因與徒黨密謀，擬設法廢去悍後。既有今日，何必當初。計尚未定，偏遇那同胞兄弟，先加傾軋，暗肆讒言，竟把繇排擠出去。原來繇次兄淡，曾受封東武公，向與繇不相和協，屢次至太宰亮處進讒，說他專行誅賞，欲擅朝政。亮信為真言，奏免繇官。繇與東平王楙，常相往來，至是失官生怨，與楙談及，有詆亮語，復為亮所聞知，遂遣楙赴鎮，並謫繇至帶方。繇既遠去，又少一個著名的宗親，賈謐郭彰，權燄益隆，眼見得宗室日弱，敵不過外戚威權。小子有詩譏汝南王亮道：<br><br><br><br>　　危廈何堪一木支，材庸器小更難持。<br><br>　　蟠根未固先戕葉，怎奈南風再折枝。<br><br><br><br>　　畢竟宗室外戚，有無衝突，容至下回再表。<br><br><br>　　讀此回，令人憤又令人歎，悍哉！賈南風，何兇惡至此？自來稱悍後者，莫如呂武，然呂雉有相夫開國之才，故漸得預政﹔武曌有盅主傾城之色，故漸得弄權。何物賈氏才不足以馭眾，色不足以動人，乃一為皇后，便置楊駿於死地！駿雖有自取之咎，然其罪不過專擅而止，誣以大逆，戮及親黨，寧非罪輕罰重乎？楊太后深居宮中，本無罪惡，飛箭示賞，志在全父，焉有父女之親，而坐視不救者？賈南風乃借此搆陷，唆動群臣，婦可廢姑，倫常掃地。駿妻龐氏，為太后生母，又復為悍後所戮。古人謂貌美者心毒，不意丑黑如南風，其毒亦若是其甚也！至若滿廷王公，不能與丑婦相爭，反從而助其虐，是更不值一唾也已！<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=6.htm>上一篇</a> &nbsp;&nbsp;&nbsp;&nbsp; <a href=8.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>