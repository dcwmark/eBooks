<html>
<head>
<title>開放文學--歷史通俗演義 - 兩晉--第二十九回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=27.htm>上一篇</a> &nbsp;&nbsp;&nbsp;&nbsp; <a href=29.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第二十九回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>小兒女突圍求救　大皇帝銜璧投降</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說瑯琊王睿，因杜弢走死，湘州告平，遂進王敦為鎮東大將軍，都督江揚荊湘交廣六州諸軍事，領江州刺史，封漢安侯。外如陶侃以下，無甚超擢，唯獎敘有差。敦既握六州兵權，得自選置官屬，權勢益隆。當時江東一帶，內倚王導，外恃王敦，曾有王馬共天下的謠言。實是王牛，並非王馬。荊州刺史陶侃，最稱有功，反中敦忌。侃卻未悉敦情，但知平亂，復引兵往擊杜曾。適愍帝派侍中第五猗為安南將軍，監領荊梁益寧四州軍事。猗自武關南下，由杜曾至襄陽往迎，曲致慇懃，且娶猗女為姪婦，竟與猗分據漢淝，作為犄角。及侃赴石城攻曾，也未免恃勝生驕，視為易取。司馬魯恬諫侃道：「兵法有言，知己知彼，百戰百勝，杜曾非可輕視，公當小心將事，毋中彼計。」侃不以為然，逕向石城進發。到了城下，麾兵猛攻。曾多騎士，突然開門，縱騎突出，衝過侃壘。侃率眾搶城，不遑顧後，哪知前面由曾殺出，後面又有騎兵返擊，幾至腹背受敵，為曾所乘，還虧侃軍素有紀律，臨危不亂，才得勉力支持，但兵眾已戰死了數百人。曾見侃力戰不退，也不願返守石城，因下馬別侃。侃亦不欲進逼，由他自去。<br><br>　　時晉廷因山簡已歿，見前回。續派襄城太守荀崧，都督荊州江北諸軍事，駐節宛城。杜曾自石城出走，引眾往攻荀崧，突將宛城圍住。崧不意寇至，頓時慌亂，又兼兵少食寡，勢難久持，不得已向外乞援，為解圍計。當時襄陽太守石覽，為崧故吏，崧即繕就書函，擬遣人送達襄陽，求發援兵。偏僚佐不敢出城，得了崧命，都面面相覷，呆立不動。崧急得沒法，只得據案欷歔﹔驀見一垂髫女子，從屏後出來，振起嬌喉，向崧朗稟道：「女兒願往！」寫得突兀。崧驚起俯視，乃是親女荀灌，年只一十三齡，不由的歎息道：「汝雖願往投書，但身為弱女，如何突圍？」灌奮答道：「城亡家破，同時畢命，果有何益？女兒年雖幼弱，頗具烈志，倘能突出重圍，乞得援兵，那時城池可保，身家兩全，豈不甚善？萬一不幸，為賊所困，也不過一死罷了，同是一死，何若冒險一行。」說至此，竟把兩道柳眉，聳上眉稜，現出一種威毅的氣象。旁邊站立的僚佐，都不禁暗暗喝采，嘖嘖稱奇。自知愧否？灌又向外召集軍士，慨然與語道：「我父被困，諸君亦被困，譬如同舟遇難，共慮覆亡，我一弱女子身，不忍同盡，所以自願乞援，今夜即擬出發，如有與我同志，即請偕行。退賊以後，我父不惜重賞，與諸君共享安樂，願諸君三思！」言未畢，即有壯士數十名，踴躍上前道：「女公子尚不惜身命，我等怎敢自阻？願為女公子先驅！」全從義憤激起。灌又顧語僚佐道：「灌冒昧求援，往返必需時日，守城重責，我父以外，還仗諸公。」僚佐聽了，也不好再為推諉，便即應聲如命。灌乃與勇士立約，准至夜半出城，自己入內籌備。<br>　　到了黃昏時候，飽餐一頓，便即束住頭巾，縛緊腰肢，身穿鐵鎧，足著蠻靴，佩了三尺青虹劍，攜了兩把繡鸞刀，出至堂上，辭別乃父。荀崧瞧著，好似一個女俠模樣，不覺又喜又驚，便囑語道：「汝既願往，我也不便阻汝，須要小心為上。」灌答道：「女兒此去，必有佳音，願父親勿憂！」全無一些兒女態，真好英雌。崧乃遞與乞援書，灌接藏懷中，即奮然告別道：「女兒去了。」此四字勝過易水荊卿。一面說，一面出廳，但見壯士數十名，俱已紮束停當，攜械待著，經灌一聲招呼，都上前聽令。灌命大眾上馬，自己亦跨上征鞍，馳至城邊，潛開城門，一聲驅出。杜曾營外，只有偵騎巡邏，見城內有人出來，忙即報知杜曾。待曾撥兵出阻，灌等已穿壘過去。曾兵相率來追，被灌指麾壯士，回殺一陣，砍倒曾兵數名。究竟夜深天黑，咫尺不辨，曾兵亦何苦尋死，樂得退還。<br><br>　　灌得馳至襄陽，入謁石覽，呈上父書。覽見灌是個少女，卻能突圍求救，自然另眼相看。再經灌詞氣慷慨，情致純誠，當即滿口應承，即日赴援。灌尚慮覽兵未足，再代崧草書，遣人飛報尋陽太守周訪，請他為助，自與石覽兵眾，還救宛城。城中日夕望援，見有救兵到來，歡聲四噪，荀崧即督眾出迎。灌引覽至城下，被杜曾兵阻住，當即躍馬衝入，且戰且前。覽軍隨進，奮力突陣，荀崧亦已殺出，裡應外合，即將杜曾兵擊退。崧覽並馬入城，灌亦隨進。未幾，又來了一員小將，帶兵三千，也來援崧。杜曾見救兵陸續到來，料知宛城難下，見機引去。看官欲問小將為誰？乃是周訪子撫。崧迓撫入城，與覽並宴，席中談及乃女突圍事情，覽與撫同聲贊美。從此灌娘芳名，遂得傳誦一時，稱揚千古了。力為巾幗褒揚。<br><br>　　石覽周撫，辭歸本鎮，不在話下，惟杜曾退次順陽，遣人至荀崧處上箋，有「乞求撫納，討賊自效」等語。崧因宛中兵少，恐曾再至，不得不復書允許。陶侃聞報，亟貽崧書道：「杜曾凶狡，性如鴟梟，將來必致食母，此人不死，州土不安，足下當記我言，幸勿輕許。」崧不聽侃言，果然杜曾復出，進圍襄陽，虧得裹陽有備，無懈可擊，曾始退去。侃將還江陵，欲至王敦處告別，部將朱伺等，俱向侃諫阻，謂敦方見忌，不宜輕往。侃以為敦不足懼，慨然竟行。見敦以後，果為所留，別用從弟王廙為荊州刺史。侃吏鄭攀馬俊等，詣敦上書，共請留侃，敦當然不許。攀等相率恨敦，竟率徒黨三千人，西迎杜曾，同襲王廙。激使為變，誰實屍之。廙奔至江安，調集各軍討曾，曾既得鄭攀等人，復北合第五猗，來攻王廙，廙又為所敗。王敦嬖人錢鳳，素來嫉侃，遂誣稱攀等為亂，實承侃旨。看官！試想敦既與侃有嫌，又經錢鳳從旁媒孽，頓時起了殺心，披甲持矛，擬往殺侃。轉念一想，不便殺侃，又復回入。再一轉念，仍要殺侃，又復趨出。輾轉至四五次，為侃所聞，竟昂然見敦，正色與語道：「使君雄斷，當裁制天下，奈何遲疑不決呢？」言畢，趨出如廁。未免太險，但看下文梅陶等之諫，想侃已與接洽，故有此膽。諮議參軍梅陶，長史陳頌，並入諫敦道：「周訪與侃，乃是姻親，相倚如左右手，豈有左手被斷，右手不應麼？願公慎重為是！」敦意乃解，釋甲投矛，命設盛筵，召侃同宴，且調侃為廣州刺史。侃宴畢即行，惟侃子瞻尚留敦處，由敦引為參軍。<br><br>　　先是廣州人民，不服刺史郭訥，另迎前荊州內史王機為刺史，王機見二十四回。機至廣州，恐為王敦所討，因遣使白敦，情願轉徙交州。敦卻也允諾，故令侃往刺廣州。偏機收納杜曾將杜弘，杜弘見前回。聽了弘言，仍欲還取廣州。可巧陶侃馳至，擊破王機及杜弘，機走死道中，弘奔投王敦。廣州平定，侃得進封柴桑侯，食邑四千戶。侃在州無事，輒朝運百甓至齋外，夜運百甓至齋內。左右問為何因？侃答說道：「我方欲致力中原，不宜過逸，今得少暇，欲借此習勞，免致筋力廢弛呢。」左右乃服。只是鄭攀等與廙相拒，尚未了結，俟至下文再表。<br><br>　　且說漢中山王劉曜，奉漢主聰命，復出兵寇掠關中。晉愍帝令麴允為大都督。率兵抵御，索綝為尚書僕射，都督宮城諸軍事，保守長安。曜至馮翊，太守梁肅，棄城奔萬年。馮翊為曜所得，再移兵攻北地。麴允出至靈武，因兵力單弱，不敢輕進，再上表長安，乞請濟師。長安無兵可調，只得向南陽王徵兵。南陽王保，與僚佐商議行止，僚佐皆說道：「蝮蛇螫手，壯士斷腕，今胡寇方盛，不如且斷隴道，見可乃進。」從事中郎裴詵道：「今蛇已螫頭，頭可斷不可斷麼？」詰問得妙。保實不願援長安，但使鎮軍將軍胡崧為前鋒都督，待諸軍會集，然後進援。恐不耐久持了。麴允待援不至，又表請奉帝就保。索綝從中阻議道：「保得天子，必逞私圖，不如不去。」就保亦危，不就保益危，看到下文，是綝已隱有異志了。乃不從允議，但促允速援北地。允不得已集眾赴救，行至中途，遙望北地一隅，煙燄蔽天，彷彿大火燎原，不可向邇，心下已未免驚疑，又見有一班難民，狼狽前來，便飭軍停住，問及北地情形。難民答說道：「郡城已陷，往救恐不及了。且寇鋒甚盛，不可不防。」說畢，即踉蹌趨去。允聽了此言，進退兩難，不料部眾竟先駭散，不待允令，便即奔回。允也只好拍馬返走。其實，北地尚未陷沒，由曜縱火城下，計惑援兵，就是一班難民，也是漢兵假扮，來給麴允。允不辨真偽，竟墮曜計，回至磻石谷，又被曜眾殺到，此時還有何心對敵，連忙奔竄，走入靈武城內。麾下不過數百騎兵，還算帶頭歸來，是一幸事。允頗忠厚，惜無斷制，威不足服人，惠不能及眾，所以諸將慢法，士卒離心。直揭病根，瑕不掩瑜。安定太守焦嵩，本是由允薦舉，嵩卻瞧允不起，很是倨傲，至是允遣使告嵩，飭即進援。嵩冷笑道：「待他危急，往救未遲。」遂卻還來使，但言當會齊人馬，然後趨救。允亦無法催逼，只好束手坐視。那劉曜已攻取北地，進拔涇陽，渭北諸城，相繼奔&#28291;。曜長驅直進，勢如破竹。晉將魯充梁緯等，沿途堵御，均為所擒。曜素聞充賢，召令共飲，且勸充道：「司馬氏氣運已盡，君宜識時變計，能與我同心共事，平定天下不難了。」充悵然道：「身為晉將，不能為國禦敵，自致敗覆，還有何面目求生？若蒙公惠，速死為幸！」曜連稱義士，拔劍付充，充即自刎。梁緯亦不肯降曜，也被殺死。緯妻辛氏，亦在戍所，同時遭擄。辛氏形容秀麗，儀態端莊，曜不禁豔羨起來。便好言慰諭，想把她納為妾媵。獨不怕羊氏吃醋麼？辛氏大哭道：「妾夫已死，義不獨生。況烈女不事二夫，妾若隳節，試問明公亦何用此婦？」曜亦歎為貞女，聽令自殺，命兵士依禮棺殮，與緯合葬。魯充遺骸，照樣辦理。忠臣烈婦，並得千秋，死且不朽了。特筆。<br><br>　　曜遂率眾逼長安，西都大震，愍帝四面徵兵，朝使迭發，並州都督劉琨，擬約同代王猗盧，入援關中。偏猗盧為子所弒，國中大亂。小子於前回起首，曾敘及猗盧寵愛少子，黜徙長子六修，並及修母，嗣因六修入朝，猗盧使下拜比延。六修不願拜弟，拂袖竟去。猗盧飭將士往追，將士亦不服猗盧，縱還新平城。偏猗盧尚不肯干休，督兵往討。六修佯為謝罪，夜間竟掩襲父營，猗盧未曾預備，再經將士離叛，一哄散去，單剩猗盧一人，逃避不及，竟為亂軍所害。猗盧從子普根，居守代郡。聞得猗盧死耗，仗義興師，往攻六修。前次為猗盧廢長立幼，因致輿情不服，此次聞六修以子弒父，又不禁激起眾憤，俱來幫助普根，同討六修。究竟人心不死。六修連戰失利，旋即伏誅。普根嗣立，國中尚未大定，當然不能助琨。琨孤掌難鳴怎能入援長安，瑯琊王睿，路途遙遠，又一時不能西行，只有涼州刺史張寔，遣將王該，率步騎五千人入援。寔系涼州牧張軌子，軌鎮涼有年，始終事晉，每遇國家危難，輒發兵勤王，晉封為太尉涼州牧西平公。愍帝二年六月，軌寢疾不起，遺令諸子及將佐，務安百姓，上思報國，下思寧家。已而軌沒，長史張璽等，表稱世子實繼攝父位。愍帝乃詔寔為涼州刺史，襲爵西平公，賜軌諡曰武穆。軌能忠晉，故特表明。涼州軍士，得著玉璽一方，篆文為「皇帝行璽」四字，獻與張寔。寔承父命，不肯背晉，即將玉璽送入長安，並奉上諸郡方貢。有詔命寔都督陝西軍事，實弟茂拜秦州刺史。及長安被困，寔乃遣王該入援，但該帶兵不多，眼見是不能卻虜。安定太守焦嵩，始與新平太守竺恢，弘農太守宋哲等，引兵救長安。散騎常侍華輯，曾監守京兆馮翊弘農上洛四郡，也募眾入救，同至霸上，探得曜眾甚盛，仍不敢前進，作壁上觀。南陽王保，遣胡崧帶兵進援，崧尚有膽力，獨至靈台襲擊曜營，得破數壘。索綝麴允，並未遣人犒賞，崧懷恨退去，移屯渭北，未幾竟馳還槐裡。曜見晉軍各觀望不前，樂得麾眾大進，攻撲長安。綝索兩人，保守不住，即由外城退入內城，外城遂致陷沒。曜復攻內城，圍得水泄不通。<br><br>　　城中糧食已盡，鬥米值金二兩，人自相食，或餓死，或逃亡，唯涼州義勇千人，入城助守，誓死不移。太倉有麴數十■，由麴允先時運入，舂碎為粥，暫供宮廷，尋亦食盡。時已為愍帝三年仲冬，雨雪霏霏，饑寒交迫，外面的鉦鼓聲，刀箭聲，又陸續不絕，日夜驚心。愍帝召入麴允索綝，與商大計。允一言不發，只有垂淚。綝想了多時，但說出了一個「降」字。綝前時為模復仇，約同起義，尚有丈夫氣象，胡為此時一變至此？愍帝亦不禁涕泣，顧語麴允道：「今窮厄如此，外無救援，看來只好忍恥出降，借活士民。」允仍然不答。忽有將吏入報道：「外面寇兵，勢甚猖獗，恐城池不能保守了。」索綝便搶步出去，允亦徐退。愍帝長歎道：「誤我國事，就是麴索二公。」隨即召入侍中宗敞，叫他草就降箋，送往曜營。敞持箋出殿，轉示索綝。綝留敞暫住，潛使子出城詣曜，向曜乞請道：「今城中糧食，尚足支持一年，急切未易攻下，若許綝為車騎將軍，封萬戶郡公，綝即當舉城請降。」曜不禁勸怒，叱責綝子道：「帝王行師，所向惟義，孤將兵已十五年，未嘗用詭計欺人，你前時何故紿允？必待他兵窮勢竭，然後進取。今索綝所言如此，明明是晉室罪臣，天下無論何國，不講忠義，亂臣賊子，人人得誅，果使兵食未盡，盡可勉力固守，否則糧竭兵微，亦宜早知天命，速即來降，何必欺我！」說著，即令左右將綝子推出，梟首徇眾，送還城中。綝得了子首，當然悲哀，惟自己總還想保全性命，沒奈何遣發宗敞，使詣曜營乞降。<br><br>　　曜收了降箋，令敞返報。愍帝委實沒法，自乘羊車，銜璧輿櫬，馳出東門。群臣相隨號泣，攀車執愍帝手，哭聲震地。何益國事？愍帝亦悲不自勝。御史中丞吉朗，掩面泣歎道：<br><br>「我智不能謀，勇不能死，難道就隨主出降，北面事虜麼？」說至此，即向愍帝前叩別，且啟愍帝道：「願陛下好自珍重，恕臣不能追隨陛下！臣今日死，尚不失為晉臣呢。」索綝其聽之！拜畢起身，用頭撞門，頭破腦裂，倒地而亡。愍帝到了此時，已無主宰，意欲不去，又不好不去，乃逕詣曜營。曜接見愍帝，居然行起古禮，焚櫬受璧，暫使宗敞奉帝還宮，收拾行裝，指日東行。<br><br><br><br>　　越宿，曜入長安城，檢點圖籍府庫，令兵士入迫愍帝及公卿等遷往曜營。又越一日，曜派將押同愍帝等人，送往平陽。愍帝登漢光極殿，漢主聰早已坐著，由愍帝稽首行禮。麴允伏地痛哭，觸動聰怒，命將允拘入獄中，允即自殺。還是與吉朗同時殉國，較為清白。聰授愍帝為光祿大夫，封懷安侯，贈麴允車騎將軍，旌揚忠節，獨責索綝不忠，處斬東市。斬得爽快。一面下令大赦，改元麟嘉，命中山王曜假黃鉞大都督，統領陝西軍事，進官太宰，改封秦王。於是西晉兩都，一並覆滅，西晉遂亡。總計西晉自武帝稱尊，傳國三世，共歷四主，凡五十二年。小子有詩歎道：<br><br><br><br>　　洛陽陷沒已堪哀，誰料西都又被摧？<br><br>　　懷愍相隨同受擄，徒稽史跡話殘灰。<br><br><br><br>　　西晉雖亡，尚有征鎮諸王，能否興廢繼絕，且至下回再表。<br><br><br>　　以十三齡之弱女，獨能奮身而出，突圍求援，如此奇女子，求諸古今史乘中，得未曾有，本回力為摹寫，尤足使女界生色。吾慨夫近世女子，廁身學校，假平等自由四字為口頭禪，居然侈言愛國，要求參政，曾亦聞有荀灌之實心實力，得保君親否耶？他如梁緯妻辛氏，秉貞抱節，不肯苟全，誰謂中國婦女，素無學識？以視今日之略識之無，眼高於頂，自命為士女班頭，而反蕩檢逾閒，不顧道德，吾正不願有此奇邪之學識也。麴允索綝，奉愍帝而續晉祚，復降劉曜而亡晉室，出爾反爾，自相矛盾，而索綝尤為不忠。允之死已有愧魯充吉朗諸人，綝之被殺，並有愧麴允。等是一死，而或則流芳，或反貽臭，奈之何不辨之早辨也？愍帝謂誤我事者，麴索二公，其言誠然。或謂愍帝用人不明，未嘗無咎，然愍帝年未及冠，又繼流離顛沛之餘，情有可原，跡更可憫，而索綝之罪，不容於死，試證以荀女梁妻，其相去為何如乎？<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=27.htm>上一篇</a> &nbsp;&nbsp;&nbsp;&nbsp; <a href=29.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>