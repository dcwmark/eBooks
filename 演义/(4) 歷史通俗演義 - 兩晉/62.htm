<html>
<head>
<title>開放文學--歷史通俗演義 - 兩晉--第六十三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=61.htm>上一篇</a> &nbsp;&nbsp;&nbsp;&nbsp; <a href=63.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第六十三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>海西公遭誣被廢　崑崙婢產子承基</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說桓溫得專晉政，威權無比。他本來是目無君相，窺覦非分，嘗臥對親僚道：「為爾寂寂，恐將為文景所笑！」文景指司馬師兄弟。嗣又推枕起座道：「不能流芳百世，亦當遺臭萬年！」為此一念，貽誤不少。又嘗經過王敦墓，慨望太息道：「可人！可人！」先是有人以王敦相比，溫甚不平，至此反慨慕王敦，意圖叛逆。會有遠方女尼，前來見溫，溫見她道骨珊珊，料非常人，乃留居別室。尼在室中洗澡，溫從門隙窺視，見尼裸身入水，先自用刀破腹，繼斷兩足，溫大加驚異。既而尼開門出來，完好如常，且已知溫偷視己浴，竟問溫道：「公可窺見否？」溫料不可諱，便問主何吉凶？尼答云：「公若作天子，亦將如是！」溫不禁色變，尼即別去。術士杜炅，能知人貴賤﹔溫令言自己祿秩，炅微笑道：「明公勛格宇宙，位極人臣。」溫默然不答。若非此二人相誡，溫已早為桓玄了。他本欲立功河朔，收集時望，然後還受九錫。自枋頭敗歸，聲名一挫，及既克壽春，因語參軍郗超道：「此次戰勝，能雪前恥否？」超答言尚未。既而超就溫宿，夜半語溫道：「明公當天下重任，年垂六十，尚未建立大功，如何鎮愜民望！」溫乃向超求計，超說道：「明公不為伊霍盛舉，恐終不能宣威四海，壓服兆民。」溫皺眉道：「此事將從何說起？」超附耳道：「這般這般，便不患無詞了。」此賊可惡。溫點首稱善，方才安寢。越日，便造出一種謠言，流播民間，但說帝奕素有痿疾，不能御女，嬖人朱靈寶等，參侍內寢，二美人田氏孟氏，私生三男，將建立太子，潛移皇基云云。看官試想！這種曖昧的情詞，從何證實？明明是無過可指，就把那&#29248;第虛談，架誣帝奕，這真所謂欲加之罪，何患無詞呢。<br>　　溫既將此語傳出，遂自廣陵詣建康，奏白太后褚氏，請將帝奕廢去，改立丞相會稽王昱，並將廢立命令，擬就草稿，一並呈入。適褚太后在佛屋燒香，由內侍入啟云：「外有急奏。」太后出至門前，已有人持入奏章，捧呈太后。太后倚戶展閱，看了數行，便悵然道：「我原疑有此事。」疑奕耶？疑溫耶？說著，又另閱令草，才經一半，即索筆寫入道：「未亡人不幸罹此百憂，感念存歿，心焉如割。」寫畢，便交與內侍，飭令送還。廢立何事，乃草草批答，褚太后亦未免冒失。溫在外面待著，但恐太后不允，頗有憂容。及內侍頒還令草，無甚駁議，始改憂為喜。越日，溫至朝堂，召集百官，取示令草，決議廢立。百官都震栗失色，莫敢抗議﹔只是兩晉相傳，並沒有廢立故事，此次忽倡此議，欲要援證典章，苦無成制，百官都面面相覷，無從懸定。就是溫亦倉皇失措，不知所為。倉猝廢立，典禮都未籌備，乃百官莫敢抗議，晉廷可謂無人。獨尚書僕射王彪之，毅然語溫道：「公阿衡皇家，當參酌古今，何不追法先代？」溫喜語道：「王僕射確是多能，就煩裁定便了。」彪之即命取漢《霍光傳》援古定制，須臾即成，乃朝服立階，神采自若。逢迎權惡，裝出甚麼儀態。然後將太后命令，宣示朝堂道：王室艱難，穆哀短祚，國嗣不育，儲宮靡立。瑯琊王奕，親則母弟，故以入纂大位。不圖德之不建，乃至於斯！昏濁&#28291;亂，動違禮度。有此三孽，莫知誰予。人倫道喪，丑聲遐布。既不可以奉守社稷，敬承宗廟，且昏孽並大，便欲建樹儲藩，誣罔祖宗，傾移皇基，是而可忍，孰不可懷！今廢奕為東海王，以王還第，供衛之儀，皆如漢朝昌邑故事。指昌邑王賀。但未亡人不幸罹此百憂，感念存歿，心焉如割。社稷大計，義不獲已。丞相錄尚書事會稽王昱，體自中宗，明德劭令，英秀玄虛，神契事外，以具瞻允塞，故阿衡三世，道化宣流，人望攸歸，為日已久，宜從天人之心，以統皇極。飭有司明依舊典，以時施行。此令。<br>　　總計帝奕在位六年，無甚失德，不過奕雖在位，好似傀儡一般，內有會稽王昱，外有大司馬溫，把持國政。他嘗自慮失位，召術士扈謙筮易，卦象既成，謙據實答道：「晉室方如磐石，陛下未免出宮。」至是竟如謙言。溫使散騎侍郎劉享，收帝璽綬，逼奕出宮。時值仲秋，天氣尚暖，奕但著白帢單衣，步下西堂，乘犢車出神獸門，群臣相率拜辭，莫不欷歔。有何益處？侍御史殿中監，領兵百人，送奕至東海第中。一面具備法駕，由溫率同百官，至會稽邸第，迎會稽王昱入殿。昱戴平巾幘，單衣東向，拜受璽綬，嗚咽流涕。何必做作？當即入宮改著帝服，升殿受朝，即改太和六年為咸安元年，史家稱他為簡文帝。溫出次中堂，分兵屯衛，有詔因溫有足疾，特命乘輿入朝。溫欲陳述廢立本意，及引見時，但見簡文帝泣下數行，倒也無詞可說，只好默然告退。<br>　　太宰武陵王晞，與簡文帝系出同胞。簡文即位，顧念本支，當然優禮相待。惟晞素好武事，又與殷浩子涓，常相往來。浩歿時，溫遣人齎書往弔，涓並不答謝，為溫所恨，因並及晞。新蔡王晃，系從前新蔡王騰後裔，亦與溫有隙。還有廣州刺史庾蘊，太宰長史庾倩，散騎常侍庾柔，皆為前車騎將軍庾冰子，就是廢帝奕皇后庾氏的弟兄。庾後既連帶被廢，降為東海王妃，溫恐庾家族大寵多，陰圖報復，於是想出一法，先扳倒武陵王晞，誣他父子為惡，曾與袁真同謀叛逆，因即免官歸藩。簡文帝不得不從，出晞就第，罷晞子綜晞等官。溫又迫令新蔡王晃，誣罪自首，連及武陵王晞父子，並殷涓庾倩庾柔等，一同謀逆，且將太宰掾曹秀，舍人劉強，憑空加入，一古腦兒收付廷尉。御史中丞譙王恬，即譙王承孫。陰承溫旨，請依律誅武陵王怛。簡文帝復詔道：「悲惋惶怛，非所忍聞，應更詳議。」溫復自上一表，固請誅晞，語近要挾，簡文帝手書給溫，內有晉祚未移，願公奉行前詔﹔若大運已去，請避賢路云云。溫覽到此詔，也不覺汗流色變，始奏廢晞及三子家屬，皆徙新安郡，免新蔡王晃為庶人，徙錮滎陽。殷涓庾倩庾柔曹秀劉強，一律族誅。簡文帝不便再駁，勉依溫議，可憐殷庾兩大族，冤冤枉枉死了若干人。炎炎者滅，隆隆者絕。庾蘊在廣州任內，聞難自盡，蘊長兄前北中郎將庾希，季弟會稽王參軍庾邈，及希子攸之，並逃往海陵陂澤中。獨東陽太守庾友，也是蘊兄，因子婦為溫從女，特邀赦免。溫自是氣燄益盛，擅殺東海王奕三子，及田氏孟氏二美人。旋復奏稱東海廢黜，不可再臨黎元，應依昌邑故事，築第吳都。簡文帝商諸褚太后，請太后下令，謂不忍廢為庶人，可妥議徙封。溫復奏可封海西縣侯，有詔徙封奕為海西縣公。廢後庾氏，積憂病歿，尚追貶為海西公夫人。會吳興太守謝安，入為侍中，遙見溫面，便即下拜。溫驚呼道：「安石謝安表字見前。何故如此？」安答道：「君且拜前，臣難道敢揖後嗎？」溫明知安有意嘲諷，但素重安名，不便發作，且默記前時女尼微言，也有戒心，因即上書鳴謙，求歸姑孰。詔進溫為丞相，令居京師輔政。溫仍然固辭，乃許他還鎮。<br>　　秦王堅聞溫廢立，顧語群臣道：「溫前敗灞上，後敗枋頭，不知思愆自貶，遍謝百姓，反且廢君逞惡，六十老人，作此舉動，怎能為四海所容？古諺有雲『怒其室，作色於父』便是桓溫的注腳呢。」<br>　　溫雖然還鎮，攬權如故。且留郗超為中書侍郎，名為入值宮廷，實是隱探朝事。簡文帝格外拱默，尚恐溫再有異圖，會熒惑星逆行入太微，簡文帝越覺驚惶，原來帝奕被廢以前，熒惑嘗守太微端門，僅逾一月，即有廢立大事。此番又經星文告變，哪得不危悚異常。當下召語郗超道：「命數修短，也不遑計，但觀察天文，得勿復有前日事麼？」超答道：「大司馬溫，方思內固社稷，外恢經略，非常事只可一為，何至再作？臣願百口相保，幸陛下勿憂！」簡文帝道：「但得如此，尚有何言！」超即告退。侍中謝安，嘗與左衛將軍王坦之，詣超白事，超門多車馬，絡繹不休，待至日旰，尚未得間。坦之欲去，安密語道：「君獨不能為身家性命，忍耐須臾麼？」坦之乃忍氣待著，直至薄暮，才得與超清談，語畢乃別。超父愔卸職家居，偶有不適，由超請假歸省，簡文帝與語道：「致意尊翁，家國事乃竟如此，自愧不德，負疚良深，非一二語所能盡意。」說至此，因詠昔人詩云：「志士痛朝危，忠臣哀主辱。」二語本庾闡詩。詠罷泣下，超無言可對，拜別而去。好容易過了殘年，復遣王坦之征溫入輔，溫復固辭，惟與坦之言及，請將海西公外徙。坦之返報，乃徙海西公至吳縣西柴裡。敕吳國內史刁彝，就近防衛，並遣御史顧允，監督起居，免有他變。驀聞庾希庾邈，聯結故青州刺史武子沈遵，聚眾海濱，掠得魚船，夤夜突入京口城。晉陵太守卞耽，猝不及防，逾城奔曲阿，於是建康震驚，內外戒嚴。嗣又得庾希等檄文，托稱受海西公密旨，起誅首惡桓溫，累得京畿一帶，訛言&#34861;起，益相驚擾。平北參軍劉奭，高平太守郗逸之，游軍督護郭龍等，引兵往擊，就是卞耽，亦調發縣兵，並討庾希等人。希眾統是烏合，一戰即敗，閉城自守，再由桓溫遣到東海太守周少孫，也有銳騎數千，合力攻城，攀堞殺入。庾希兄弟子姪，以及沈遵等人，沒處逃奔，遂致陸續被擒，送到建康市中，伏誅了案。一番亂事，數日即平，晉廷諸臣，入朝慶賀，又象是化日光天。冷雋語。<br>　　哪知吉凶並至，悲喜相尋，簡文帝忽然得病，醫治罔效，差不多將要歸天。當時皇后太子，俱尚未立，說將起來，又須溯述源流，表明顛末。簡文帝為元帝少子，生母鄭氏，受封建平國夫人，咸和元年病歿。簡文帝受封主爵，追號鄭氏為會稽太妃，嗣位後時日尚淺，故未及追尊。惟簡文帝先娶王氏，生子道生為世子，後來母子並失帝意，俱被幽廢，王氏憂鬱成疾，亦即去世，此外妾媵頗多，生有三男，又皆夭逝。未幾道生又亡，簡文帝年垂四十，迭喪諸子，未免悲悼，況膝下竟致無男，諸姬偏皆絕孕，不由的寸心焦灼，百感徬徨。會聞術士扈謙，善能卜易，因召令入筮。謙筮畢作答道：「後房中已有一女，當生二貴男，長男尤貴，當興晉室。」簡文帝乃轉憂為喜，但麒麟佳種，究未識屬諸誰人，適徐貴人生下一女，眉目韶秀，酷肖生母。徐氏本以秀慧見幸，既得破胎，總望她接連有娠，得產麟兒。誰料一索再索，音響寂然。簡文帝卻年齒日增，望子愈切，不得已訪求相士，得一叔服後人，叔服系周時內史，具相人術。令他入視諸姬，能否生男？偏他接連搖首，無一許可。乃再將婢媵等一齊出示，仍未稱善。最後看到一個織婢，身長色黑，彷彿似鄉僻女子一般，不禁驚詫道：「這才算是貴相，必生貴男。」別具隻眼。宮人聽了，都葫蘆大笑道：「崑崙婢要發跡了！日前的好夢，才得實驗了！」簡文帝叱道：「何故囉&#21795;？」大眾始不敢再言，嗣經簡文帝問明底細，始知此婢姓李，名叫陵容，家世寒微，入充織坊女工。旁人因她形體壯碩，替她取一綽號，叫做崑崙婢。她嘗夢見兩龍枕膝，日月入懷，便欣然稱為吉兆，屢與同儕說及。同儕相率揶揄，不是說她要做皇后，就是說她要做皇娘。偏偏弄假成真，變虛為實，簡文帝竟令她侍寢，一度春風，遽結珠胎，十月分娩，居然一雄。臨盆以前，李氏復夢一神人，送給一兒，且囑咐道：「此兒畀汝，可取名昌明。」李氏向神接受，忽覺一陣腹痛，遂致驚醒，當下起&#29248;坐蓐，立即產出一兒，呱呱墜地。時值黎明，李氏記受神囑，使侍媼轉啟簡文帝，呼嬰兒為昌明。簡文帝聞報，謂既得諸神授，當然不宜更換，惟以昌明為字，即將昌明二字的寓意，取名為曜，後來簡文帝猛記前事，曾見一讖文云：「晉祚盡昌明！」不覺流涕道：「天數天數，只好聽天由命罷！」看到後文，又覺似是而非。既而李氏又生一男一女，男名道子，後得封王專政，女長成後，至昌明嗣位，封為鄱陽長公主，這且再表。<br>　　且說簡文帝寢疾經旬，漸至彌留，乃立皇子昌明為太子，並封道子為瑯琊王，領會稽內史，使奉帝母鄭太妃祀，又召大司馬溫入輔，一日一夜，連發四詔，未見溫至。此番架子卻擺錯了！乃命草遺詔，使大司馬溫依周公居攝故事，且謂少子可輔最佳，如不可輔，卿可自取。這草詔頒將出去，被王坦之接著。坦之已遷官侍中，看了草詔，便即趨入，直抵簡文帝榻前，把草詔撕作數片。簡文帝瞧著，已知坦之用意，便顧語道：「天下系儻來物，卿有何嫌！」坦之道：「天下乃宣帝元帝的天下，陛下怎得私相授受呢！」帝乃使坦之改詔道：「家國事一稟大司馬，如諸葛武侯王丞相指王導。故事。」坦之改就，乃持詔而出。是夕，簡文帝崩，年五十有三，在位實不滿一年。只因過一元旦，兩個半年，算做兩年。<br>　　群臣會集朝堂，未敢立嗣，互相私議，或謂須歸大司馬處分。尚書僕射王彪之正色道：「天子崩，太子代立，這乃古今通例，大司馬何致異言？若先面咨，恐反為所責了。」朝議乃定，遂奉太子昌明嗣即帝位，頒詔大赦，是為孝武帝，帝年尚只十齡，褚太后以衝人踐阼，並居諒闇，不如使溫依周公居攝故事，令照前議施行。王彪之又進言道：「這乃異常大事，大司馬必當固讓，恐轉使萬機倍滯，稽廢山陵，臣等未敢奉令，謹即封還！」於是議遂不行。桓溫頗望簡文臨終，召已禪位，否則或使居攝，不意遺詔頒到，大失所望，乃貽弟衝書道：「遺詔但使我依武侯王公故事呢。」一語已寫盡怨望。是年十月，彭城妖人盧悚，自稱大道祭酒，煽惑愚民八百餘家，因遣徒許龍如吳，馳入海西公門，詐傳太后密詔，奉迎興復。海西公奕，幾為所惑，幸保母在旁諫阻，始卻龍請。龍憤然道：「大事垂成，奈何聽信兒女子言！」奕答道：「我得罪居此，幸蒙寬宥，怎敢妄動？且太后有詔，應使官屬來迎，汝系何人，乃敢妄來傳旨呢？」一經說明，其假立見，然非保母提醒，幾去送死。龍尚不肯行，當由奕叱令左右，上前縛龍，尤始倉皇遁去。<br>　　是時，宮廷方料理喪葬，奉安簡文皇帝於高平陵，廟號太宗。葬事才畢，忽有亂徒，突入雲龍門，譁稱海西公還都，直達殿廷，略取武庫甲仗，衛士駭愕，不知所為，虧得游擊將軍毛安之，聞變入雲龍門，引著部曲，奮擊亂黨。又有左衛將軍殷康，中領軍桓秘，從止車門馳入，也有部眾數百人，與安之並力夾擊，亂黨不過三四百名，哪裡敵得過猛將三員，虎旅千餘，頓時死的死，逃的逃，那頭目也情急欲遁，被毛安之截住廝殺，不到十合，已將他打倒地上，用繩捆住。訊明姓名，便是妖賊盧悚，當即按律擬罪，伏法市曹。海西公曾拒絕亂徒，得免連坐，但經此一嚇，越覺小心，索性杜聰塞明，無思無慮，有時借酒消遣，有時對色陶情，時人憐他無辜遭廢，為作哀歌。奕卻屏去一切，得過且過，直至太元十一年冬，安然病逝，享年四十有五。小子有詩歎道：<br><br>　　廢主由來少善終，居吳倖免海西公。<br>　　天心似為冤誣惜，不使孱王劍血紅！<br><br>　　越年，改元寧康。大司馬溫，竟自姑孰入朝，都中復大起訛言，惱懼的了不得。究竟有無禍事，俟至下回說明。<br>　　桓溫敗績枋頭，僅得壽春之捷，何足蓋愆，乃反欲仿行伊霍，入朝廢主，真咄咄怪事！從前如操懿輩，皆當功名震主之時，內遭主忌，因敢有此廢立之舉，不意世變愈奇，人心益險，竟有如晉之桓溫者也。況帝奕在位五年，未聞失德，乃誣以曖昧，迫使出宮，溫不足責，郗超之罪，可勝數乎？會稽王昱，不思討賊，居然受迎稱帝，徒作涕泣之容，反長兇殘之燄，朝危主辱，嗟何及乎？崑崙女入御以後，雖得生二男，然昌明道子，後來皆不獲善終，且致斲喪晉祚。有子無子，同歸於盡，徒慶宜男，亦何益哉？<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=61.htm>上一篇</a> &nbsp;&nbsp;&nbsp;&nbsp; <a href=63.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>