<html>
<head>
<title>開放文學--歷史通俗演義 - 兩晉--第八十二回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=80.htm>上一篇</a> &nbsp;&nbsp;&nbsp;&nbsp; <a href=82.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第八十二回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>通叛黨蘭汗弒君　誅賊臣燕宗復國</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說段速骨等引著亂兵，進逼龍城。城中守兵甚少，由慕容盛募民為役，始得萬人，登陴奮力拒守。速骨等人數雖多，但同謀不過百人，餘皆脅從為亂，並無鬥志。惟尚書頓邱王蘭汗，本為慕容垂季舅，又是慕容盛婦翁，他偏起了歹心，與速骨等通謀，所以速骨等有恃無恐，日夕鼓噪，威嚇城中﹔且誘慕容農出城招撫，願與講和。農恐城不能守，潛自夜出，往撫亂兵。亂兵未曾被衄，怎肯投誠？農潛往招撫，不啻送死。速骨怎肯依農，反把農拘住不放。翌晨，復引眾攻城，城上守兵，拒戰甚力，傷斃亂卒百餘人。守兵正在得勢，忽見速骨牽出慕容農，指示城上，呶呶亂語。農亦有口，奈何畏死不言？守兵本恃農為重，忽見農在城下，也不暇問明情由，驟然奪氣，一哄而散。速骨等得緣梯登城，縱兵殺掠，死亡相枕。燕主寶與慕輿騰餘崇張真李旱等，輕騎南奔。<br><br>　　速骨尚不敢殺農，但將他幽住殿內。另有同黨阿交羅，為速骨謀主，意欲廢崇立農，偏被崇左右聞知，就中有鬷讓出力鞬兩人，為崇效力，驟入殺農，並及阿交羅。農故吏左衛將軍宇文拔，亡奔遼西，速骨恐人心憶農，必且生變，因歸罪鬷讓出大鞬，把他誅死。哪知與他反對的，不是別人，就是前時通謀的蘭汗。汗陽與勾通，暗中仍然嫉忌，速骨未曾防著，突被汗糾眾襲擊，見一個，殺一個，才閱半日，已將速骨等親黨百餘人，一古腦兒送他歸陰。當下廢去慕容崇，奉太子策監國，承制大赦，且遣使迎寶北歸。<br><br>　　時長樂王盛等，已逾城從寶，同至薊城，接見蘭汗來使，寶即欲北還。盛等俱進諫道：「蘭汗忠詐，尚未可知，今若單騎往赴，倘汗有異志，悔不可追，不如南就範陽王，合眾取冀州，就使不捷，亦可收集南方餘眾，徐歸龍城，這卻是萬全計策呢。」寶乃依議，從間道趨鄴。鄴人頗願留寶，寶獨不許。南至黎陽，暫駐河西，命中黃門令趙思，召北地王慕容鍾，使他迎駕。鍾為慕容德從弟，曾勸德稱尊，至是執思下獄，並即報德。德召僚屬與語道：「卿等為社稷大計，勸我攝政，我亦因嗣主播越，民神乏主，暫從群議，聊系眾心。今天方悔禍，嗣主南來，我將具駕奉迎，謝罪行轅，然後角巾還第，不問國事，卿等以為何如？」全是假話。黃門侍郎張華應聲道：「陛下所言，未免失計，試想天下大亂，斷非庸材所能濟事，嗣主闇弱，不足紹承先緒，陛下若蹈匹夫小節，舍天授大業，恐威權一去，身首不保，社稷宗廟，豈尚得血食麼？」將軍慕容護亦接入道：「嗣主不達時宜，委棄國都，自取敗亡，尚何足恤？從前蒯瞶出奔，衛輒不納，《春秋》尚不以為非，孔聖亦未嘗贊成。彼為子拒父，尚屬可行，況陛下為嗣主叔父，難道不可拒猶子嗎？」正要你二人說出此話。德半晌才道：「古人逆取順守，終欠合理，所以我中道徘徊，悵然未決呢。」護又道：「趙思南來，虛實未明，臣願為陛下馳往詗察，再作計較。」德乃遣護前往，佯為流涕。多此做作。護率壯士數百人，偕思北往。適寶得樵夫言，謂德已僭號，料知不為所容，仍轉身北去，護追寶不及，復執思南還。<br>　　德聞思練習掌故，召他入見，欲為己用。思慨然道：「犬馬尚知戀主，思雖刑臣，頗識大義，乞加惠賜歸。」德作色道：「汝在此受職，與在彼何異？」思亦發怒道：「周室東遷，晉鄭是依，陛下親為叔父，位居上公，不能倡率群臣，匡扶帝室，乃反幸災樂禍，欲效晉趙王倫故事！思雖不能效申包胥，乞援存楚，尚想如王莽時的龔勝，不屑偷生，歸既不得，死亦何妨！」閹人中有此義士，恰也難得。德被他揶揄，容忍不住，便命將思推出斬首，真情畢露。嗣是遂與寶絕。<br><br>　　寶遣盛與慕輿騰，收兵冀州，盛因騰請兵啟釁，激成禍亂，且素來暴橫不法，為民所怨，因即將他殺死。總嫌專擅。行至鉅鹿，遍諭豪傑，俱欲起兵奉寶，約期會集。偏寶聞蘭汗祀燕宗廟，舉動近理，便欲北還龍城，不肯再留冀州，於是召盛速還，即日啟行。到了建安，留宿土豪張曹家。曹素武健，自請糾眾效勞，盛又勸寶緩歸，俟確覘蘭汗情狀，再定行止。寶乃遣冗從僕射李旱，往見蘭汗，自在石城候信。會蘭汗遣左將軍蘇超，至石城迎寶，極陳蘭汗忠誠。寶信為真言，不待李旱返報，遂自石城出發。盛涕泣固諫，寶仍不從，但留盛在後徐行。盛與將軍張真等下道避匿，不肯遽赴。盛為寶子，知父有難，不肯隨往，亦太忍心。寶匆匆急返，抵索莫汗陘，去龍城只四十里，城中皆喜。蘭汗惶懼，欲自出謝罪，兄弟同聲諫阻。汗因遣弟加難率五百騎出迎，又令兄提閉門止仗，禁人出入。城中皆知汗有變志，但亦無法挽回。加難馳至陘北，與寶相見，拜謁甚恭。寶即令他護駕，昂然進行。潁陰公餘崇，密白寶道：「加難形色不定，必有異謀，陛下宜留待三思，奈何逕往？」寶尚說無妨。又行了十餘里，加難忽喝令騎士向前執崇，崇徒手格鬥，畢竟寡不敵眾，終為所縛。崇大罵道：「汝家幸為國戚，迭沐寵榮，今乃敢為篡逆，天地豈肯容汝？不過稍遲旦暮，便當屠滅，但恨我不得手膾汝曹呢！」加難聽了，竟拔刀殺崇。寶至此悔已無及，只好隨了加難，同入龍城。加難不令入殿，但使寓居外邸，用兵監守。到了夜間，便遣壯士潛入邸中，將寶拉死。莫非自取。蘭汗聞報，命為棺殮，追諡曰靈。又殺太子策及王公卿士以下百餘人。汗自稱大都督大單于大將軍，昌黎王，改元青龍，令兄提為太尉，弟加難為車騎將軍，封河間王熙為遼東公。使如周時杞宋故例，備位屏藩。居然想作周天子了。慕容盛在外聞變，即擬奔喪入城，將軍張真，極力勸阻。盛說道：「我今拚死往告，自述哀窮，汗性愚淺，必顧念婚姻，不忍害我。約過旬月，我得安排妥當，便足伸志，這也是枉尺直尋的辦法呢。」遂不從真言，逕入城赴喪，先使妻蘭氏進求汗妻，為盛乞免。汗妻乙氏，究是女流，見女涕泣哀請，自然代為緩頰。汗本意頗欲害盛，但見了一妻一女，宛轉哀鳴，免不得心腸軟活，化剛為柔。惟兄提及弟加難，謂斬草留根，終足滋患，不如一並殺盛。盛妻又向伯叔叩頭，哀吁不已，提與加難尚有難色，汗獨惻然道：「我就赦汝夫婿，但汝當為我傳言，須懷我德，毋記我嫌。」盛妻當然應命。汗即遣子迎盛，引入宮中。盛見汗匍伏，且泣且謝。虧他忍耐。汗還道他是誠心歸附，一再勸慰，且偽言寶實自盡，並非加害，當即為寶治喪，令盛及宗族親黨，一律送葬，復授盛為侍中，兼左光祿大夫。還有太原王奇，系前冀州牧慕容楷子，為汗外孫，汗亦將奇宥免，命為征南將軍。奇既得受職，遂與盛同列，兩人俱懷報復，且系從曾祖兄弟，當然患難相親，於是盛得了一個幫手，嘗與密謀。<br><br>　　蘭提等隨時防著，屢次勸汗殺盛，汗終不從，兄弟間遂有違言。提又驕狠荒淫，動逾禮法，就是與汗相見，亦往往惡語相侵。汗情不能忍，益生嫌隙。盛得乘間媒孽，如火添薪，又潛使奇出外招兵，為恢復計。奇密往建安，募集丁壯，得數千人，使據城自固。提聞變報汗，汗即遣提往討，偏盛入白汗道：「善駒即奇表字。小兒，怎敢起事？莫非有假托彼名，謀為內應不成？」汗瞿然道：「這是由太尉入報，當不相欺。」盛屏人語汗道：「太尉驕詐，不宜輕信，若使發兵出討，一或為變，禍不勝言了。」汗聞盛言，即飭罷提兵，汗實愚夫，若使有一隙之明，定必不信。另遣撫軍將軍仇尼慕，率眾討奇。時龍城數月不雨，自夏及秋，異常亢旱。汗疑得罪燕祖，致遭此譴，乃每日至燕太廟中，頓首拜禱，又向故主寶神主前，叩陳前過，實由兄弟二人起意，應當坐罪云云。提與加難，得悉汗言，統怒不可遏，竟擅領部曲將士，出襲仇尼慕軍，殺斃無算。<br><br>　　仇尼慕幸得不死，奔回告汗。汗不禁驚駭，立遣長子穆出討。穆臨行時，密語汗道：「慕容盛與我為仇，今奇起兵，盛必與聞，這是心腹大患，急宜除去，再平內亂未遲。」汗半疑半信，欲召盛入見，覘察情實，然後加誅。盛妻蘭氏，稍有所聞，忙即告盛。盛偽稱有疾，杜門不出。汗亦擱著不提。燕臣李旱衛雙劉忠張豪張真等，本與盛有舊交，因見蘭穆勢盛，虛與周旋，穆遂引為腹心，使旱等往來盛室，為監察計。哪知旱等反向盛輸情，為盛謀主，伺隙起事。會穆擊破蘭提等軍，回城獻捷，汗遂大饗將士，歡宴終日，父子統飲得酩酊大醉，分歸就寢。當有人詣盛通報，盛夜起如廁，逾牆趨出，直往東宮。李旱等已先待著，即擁盛斬關，入室尋穆。穆高臥未醒，被旱等手起刀落，立即斃命。盛得穆首級，攜帶出門，徇示大眾。眾未解嚴，尚扎住東宮外面，一聞盛起兵殺穆，大都踴躍贊成，便聽盛指揮，往攻蘭汗。汗醉寢宮中，至大眾突入，才得驚醒，起視門外，遙見一片火光，滾滾前來，火光中露出許多白刃，料知不是好事，亟呼衛卒保護，偏衛卒已逃散，不知去向，任他喊破喉嚨，並無一人答應。他想返身避匿，奈兩腳如痿躄一般，急切不能逃走。那外兵已趨近身邊，不由分說，便即劈頭一刀，但覺腦袋上非常痛苦，站立不住，就致暈倒，一道靈魂，與長子穆先後歸陰，同登森羅殿上，同燕主寶對簿去了。恐怕是同去喝黃湯哩！<br><br>　　汗尚有子和與揚，分戍令支白狼，盛連夜使李旱張真，馳往誘襲，相繼誅死。蘭提加難，也由盛遣將掩捕，同時受戮。人民大悅，內外帖然，盛因妻為汗女，當坐死罪，因擬遣她出宮，迫令自盡，盛之復興，半由妻蘭氏營救之功，奈何遽欲殺妻，男兒薄倖，可為一歎！虧得獻莊太子妃丁氏，從旁力爭，始得免死。看官道獻莊太子為誰？就是慕容垂長子令。令前時走死，事見上文。在六十三回。垂稱帝時，曾追諡令為獻莊太子，令妻丁氏，尚得生存，寶嘗迎養宮中，以禮相待。盛妻蘭氏，奉侍維謹，所以丁氏壹力保護，極言蘭氏相夫有功，如何用怨報德？說得盛無詞可駁，不得不曲予通融。但後來盛稱尊號，仍不立蘭氏為後，終未免心存芥蒂，這且無庸絮言。<br><br>　　且說慕容盛得復父仇，便告成太廟，大赦境內，一時不稱尊號，暫以長樂王攝行統制，降諸王爵為公，文武各復舊官，並召太原公奇還都。奇聽信讒言，竟抗不受命，勒兵叛盛，回屯橫溝，去龍城只十里。盛親督將士，出城擊奇，奇手下雖有三萬餘人，究竟是臨時召募，沒有紀律，乘興便至，見敵即逃。奇不能禁遏，如何拒盛？盛驅兵追殺，又令軍士接連射箭，射倒奇馬，奇墜地受擒，牽入龍城，立即處死。奇黨嚴生王龍等，一並捕誅。遂命河間公熙為侍中，都督中外諸軍事，改諡先主寶為惠閔皇帝，廟號烈宗。寶尚有庶子元，受封陽城公，兼衛將軍，東陽公根，為尚書令，張通為左僕射，衛倫為右僕射，李旱為輔國將軍，衛雙為前將軍，張真為右將軍，皆封郡公。又進劉忠為左將軍，張豪為後將軍，並賜姓慕容氏。既而步兵校尉馬勒等謀反，事泄伏誅，案連高陽公崇，即段速骨等所立之慕容崇。因即將崇賜死。這是盛有心殺崇。是夕，大風暴起，拔去闕前七大樹，宮廷震悚。可見天道有知，隱隱為崇鳴冤。偏群臣一味迎合，還要向盛勸進。盛初尚不許，嗣復屢接奏牘，請上尊號，盛乃即燕帝位，改元建平，追尊伯考獻莊太子為皇帝，寶後段氏為皇太后，獻莊太子妃丁氏為獻莊皇后，諡太子策為獻莊太子。後來張豪張真張通及尚書段成，昌黎尹留忠等，相繼謀叛，依次發覺，一並伏誅。就是東陽公慕容根，亦株連被戮。即用陽城公元為尚書令，改封平原公。才閱一年，復改元長樂。每有罪犯，盛必自矜明察，親加鞫訊﹔且因寶寬弛失國，務從嚴刻，無論宗族勛舊，稍有過失，便置重刑。遼西太守李朗，在郡十年，威行境內，盛屢征不至，且陰召魏兵，陽嚇燕廷。盛察知有詐，便將他留居龍城的家屬，盡加屠戮，並遣輔國將軍李旱，率騎討朗。旱奉命出次建安，忽又接到朝使，召他還都。旱只得馳還。及抵闕下，謁盛問故。盛但云：「恐卿過勞，所以召歸休息。」旱乃退出。越宿，又遣旱從速出兵，群臣都莫名其妙，就是旱亦無從索解，只好依令奉行。<br><br>　　朗初聞旱兵出擊，當然防守，及旱中途卻還，總道是龍城有變，不復設備，留子養守住令支，即遼西治所。自往北平迎候魏兵。旱兼程前進，掩入令支，擒斬李養，復遣廣威將軍孟廣平，引騎追朗。朗尚未抵北平，已被孟廣平追及，縱騎奮擊，攻他無備。朗慌忙抵敵，與廣平戰了數合，因見從騎&#28291;散，未免膽怯，手下一鬆，即由廣平覷隙猛刺，中朗左脅，墜落馬下。廣平再加一槊，斷送朗命，當下梟了首級，取回報旱。旱即傳首龍城，盛得捷報，方明諭群臣道：「朗甫謀叛，必忌官威，或糾合同類，與我力敵，或亡竄山澤，據險自固，一時如何蕩平？我所以前召旱還，使他無備，再令旱出，猝加掩擊，這是避實擊虛的妙計。今果一鼓平逆，得殲渠魁，總算是計不虛行了。」徒矜小智，無當大體。群臣自然貢諛，群稱神聖。盛即將朗首懸示三日，一面召旱班師。旱應召西歸，途次得衛雙被誅消息，不禁惶駭，棄軍潛奔，走匿板陘。盛知旱無他意，不過畏罪逃亡，乃遣使往諭，說是：「衛雙有罪，不得不誅，與旱無涉，可即日還朝。」旱乃入都謝罪，盛仍令復職，惟討平遼西的功勞，已付諸汪洋大海，擱起不提了。小子有詩詠道：<br><br><br><br>　　用寬用猛貴相兼，但尚刑威總太嚴﹔<br><br>　　罰不當辜功不賞，君臣怎得免猜嫌！<br><br><br><br>　　盛雖得平遼西，魏兵卻已出境，欲知燕魏交戰情形，且至下回詳敘。<br><br><br>　　觀本回蘭汗之弒慕容寶，與慕容盛之殺蘭汗，芒刃起於蕭牆，親戚成為仇敵，皆權利思想之為害也。蘭汗身為國舅，其女又為長樂妃，親上加親，應同休戚，乃潛通外叛，誘殺國君，寶不負汗，汗實負寶，蓋比莽操之惡，為尤過矣。盛陽歸蘭汗，陰縱反間，冒險忍辱，卒舉汗父子兄弟而盡戮之，甚且欲連坐賢婦，忘德報怨，陰鷙若此，可驚可畏，論者不以為暴，無非因盛之手刃父仇，大義滅親故耳。然卒之好猜嗜殺，安忍無親，宗戚勛舊，多罹刑網，詡詡然自矜明察，而以為杜漸防微，人莫予毒，庸詎知治國之道，固在仁不在暴耳，而盛之遇禍亦不遠矣。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=80.htm>上一篇</a> &nbsp;&nbsp;&nbsp;&nbsp; <a href=82.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>