<html>
<head>
<title>開放文學--歷史通俗演義 - 兩晉--第七十二回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=70.htm>上一篇</a> &nbsp;&nbsp;&nbsp;&nbsp; <a href=72.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第七十二回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>謀刺未成秦後死節　失營被獲毛氏捐軀</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說秦自博陵失守，燕兵四至，冀州牧苻定，鎮東將軍苻紹，幽州牧苻謨，鎮北將軍苻亮，自知不能御燕，復向燕請降，受封列侯，就是王統王廣毛興等，亦互相攻奪。廣敗奔秦州，為鮮卑人匹蘭所執，解送後秦，興亦為枹罕諸氐刺死，改推衛平為河州刺史。平年已老，不能馭眾。堅有族孫苻登，素有勇略，得受封為南安王，拜殿中將軍，遷長安令，尋坐事黜為狄道長。關中陷沒，登走依毛興，充河州長史，興頗重登才，妻以愛女，擢為司馬。至興被戕時，登孤掌難鳴，只好含忍過去。後來枹罕諸氐，悔立衛平，再議廢置，連日未決。會七夕大宴，氐將啖青，拔劍大言道：「今天下大亂，豺狼塞路，我等義同休戚，不堪再事庸帥，前狄道長苻登，雖系王室疏屬，志略卻很是英強，今願與諸君廢昏立明，共圖大事﹔如有不從，便申異議，休得一誤再誤呢！」說至此，仗劍離座，怒目四視，咄咄逼人。大眾莫敢仰視，俱俯首應諾﹔乃擁登為撫軍大將軍，都督隴右諸軍事，領雍河二州牧，稱略陽公。與眾東行，攻拔南安，因遣使至晉陽請命。登為九年秦主，故不得不詳所由來。秦主丕不能不從，准如所請，且授登為征西大將軍，仍封南安王，命他同討姚萇。<br><br>　　是時，王永進為左丞相，已二次傳檄，預戒師期。丕乃留將軍王騰守晉陽，右僕射楊輔戍壺關，自率眾四萬進屯平陽。適值慕容永馳使假道，自願東歸，丕當然不許，且下令云：<br><br>　　鮮卑慕容永，乃我之騎將，首亂京師，禍傾社稷，豕凶繼逆，方請逃歸，是而可忍，孰不可忍？其遣左丞相王永，及東海王纂，率禁衛虎旅，夾而攻之，即以衛大將軍俱石子為前鋒都督，誓殲亂賊，以復國仇，其各努力毋違！令甲既申，諸軍並出，總道是旗開得勝，馬到成功，哪知天下不如意事，十常八九。丕在平陽靜待數日，起初尚接得平安軍報，只說是軍至襄陵，與賊相遇，未決勝負，後來即得敗報，前鋒都督俱石子戰死了，最後復得絕大凶信，乃是左丞相王永，亦至陣亡，全軍俱敗&#28291;了。虛寫戰事，又另是一種筆墨。丕不禁大驚，忙問東海王纂下落，偵吏報稱纂亦敗走，惟兵士死傷，尚屬不多。這語說出，急得不失聲大呼，連說不佳。看官道是何因？原來纂從長安奔晉陽，麾下壯士，本有三千餘人，丕恐纂為亂，脅令解散，此次又懼纂報復，所以越覺驚惶。匆匆不及細想，便率騎士數千，狼狽南奔，逕赴東垣。探得洛陽兵備空虛，意欲率眾掩襲。洛陽時已歸晉，當由晉西中郎將桓石民，探知消息，即遣揚威將軍馮該，自陝城邀擊苻丕。丕不意中道遇敵，倉猝接仗，部騎驚&#28291;，丕躍馬返奔，馬&#36471;墜地，可巧馮該追至，順手一槊，了結性命。不度德，不量力，怎能不死？總計丕僭稱帝號，不過二年。尚有秦太子寧，長樂王壽，及左僕射王孚，吏部尚書苟操等，俱被晉軍擒住，連丕首共送建康。還算蒙晉廷厚恩，命將丕首埋葬，所有太子寧以下，一體赦免，飭往江州，歸苻堅子宏管束。宏降晉見七十回。<br>　　東海王纂，與弟尚書永平侯師奴，招集餘眾數萬，奔據杏城。此外後妃公卿，多被慕容永軍擄去。永遂入長子，由將佐勸稱帝號，便即被服袞冕，居然御殿受朝，改元中興。他見丕後楊氏，華色未衰，即召入後庭，迫令侍寢。楊氏貌若芙蕖，心同松柏，怎肯失節事仇，含羞受辱？當下拒絕不從。永復與語道：「汝若從我，當令汝為上夫人﹔否則徒死無益！」楊氏聽了「徒死無益」四字，不由的被他提醒，便佯為進言道：「妾曾為秦後，不宜復事大王，但既蒙大王見憐，妾亦何惜一身，上報恩遇！但必須受了冊封，方得入侍巾櫛，免致他人輕視呢。」永聞言獰笑道：「這亦不妨依卿，俟明日授冊，與卿歡敘便了。」說罷，即使楊氏出宿別宮。翌日，下令冊封楊氏為上夫人，令內官齎冊入奉，楊氏接得冊寶，勉為裝束，專待夜間下手。夜餐已過，永即至楊氏寢室，來與調情。楊氏起身相迎，假意拜謝，永見楊氏濃妝如畫，秀色可餐，比昨日更鮮豔三分，禁不住慾火上炎，便欲與她共上陽台，同諧好夢。偏楊氏從容進言道：「今夕得侍奉大王，須待妾敬奉三觴，聊表敬意。」永不忍推辭，乃令侍女取出酒肴，自己坐在上面，由楊氏側坐相陪。楊氏先斟奉一觴，永一吸而盡，第二觴亦照樣的喝乾了。到了第三觴上奉，楊氏左手執觴，遞至永口，右手卻從懷中拔出短刀，向永猛刺。也是永命不該絕，先已瞧著，急將身子一閃，避過刀鋒。楊氏撲了一個空，又因用力過猛，將刀戳入座椅，一時反不能拔出，更被永左手一揮，把楊氏推開數步，跌倒塵埃。楊氏自知無成，才豎起黛眉，振起嬌喉，向永詬詈道：「汝系我國逆賊，奪我都，逐我主，反思凌辱我身，我豈受汝凌辱麼？我死罷了！恨不能揕汝逆賊！」說著，已被永抽刀一擲，正中楊氏柔頸，血花飛濺，玉碎香消。完名全節，一死千秋！永怒尚未息，喝令左右入室，拖出屍身，自向別室尋樂去了。<br><br>　　慕容盛叔姪，隨永至長子，見永所為不合，恐自己不免遭殃，因密白叔父柔道：「聞我祖父已中興幽冀，東西未壹，我等寄身此地，自居嫌疑地位，好似燕在幕上，非常危險，何不乘此機會，便即高飛，一舉萬里，免得坐待羅網哩！」柔也以為然，遂與盛等悄悄出奔，從間道趨往中山。途次遇著群盜，攔住去路，盛慨然與語道：「我是六尺男兒，入水不溺，在火不焦，還問汝敢當我鋒否？汝若不信，試離我百步，高舉汝手中箭鏃，我若射中，汝可小心仔細，防著喪命，倘射不能中，便當束手待斃，由汝處置罷！」盜見他年少語誇，必有奇技，乃退至百步以外，舉箭待著。腳才立定，已聽得颼的一聲，有箭射到，不偏不倚，插入箭鏃。盜不禁咋舌，擲箭拱手道，「郎君乃貴人子，具有家傳絕技，我等但欲相試，豈敢相侵！」說罷，反從囊中取出白鏹，作為贐儀，讓路送行。盛也不多辭，受贈作別，逕往中山去了。<br><br>　　永聞盛等私奔中山，勃然大憤，竟收捕慕容俊子孫，無論男女少長，駢戮無遺。如此淫虐，能活幾時？這且待後再表。且說後秦主姚萇，探得慕容永等出關，料知長安空虛，遂自新平西進，馳入長安，御殿稱帝，改元建初，國號大秦，改名長安為常安。立妻蛇氏為皇後，子興為太子，分置百官，服色尚赤。追諡父弋仲為景元皇帝，兄襄為魏武王。命弟緒為征虜將軍，領司隸校尉，留守長安，自率眾往安定，擊破平涼胡金熙，及鮮卑支酋沒柔乾，乘勢轉趨秦州。秦州刺史王統尚為苻氏舊將，出兵相拒，連戰失利，不得已舉城降萇。萇授弟碩德為征西將軍秦州刺史，都督隴右諸軍事，領護東羌校尉，鎮守上邽。適秦南安王苻登，招集夷夏三萬餘戶，兵馬&#28613;盛，進攻秦州。姚萇正自上邽啟行，欲還長安，途中聞秦州被攻，亟引兵返援，與碩德同出胡奴阪，截擊苻登。不料苻登部下，勇健善鬥，個個是衝鋒上選，萇眾無一敢當，竟被他蹂躪一場，傷亡至二萬餘人。萇連忙返奔，背上已著了一箭，為登將啖青所射，深入骨髓，猶幸未中要害，還得忍痛逃歸。碩德亦走還上邽，嬰城拒守。<br><br>　　時歲旱眾饑，餓莩載道，登每戰殺敵，即取屍肉蒸啖，號為熟食，且語軍士道：「汝等旦日出戰，暮即得飽食人肉，還愁甚麼饑餒呢？」以人食人，真是禽獸世界。軍士聞令，爭取死人為糧，每食必飽，故壯健如飛。姚萇察悉情形，急召碩德同歸，並傳語道：「汝若不來，恐麾下兵士，定將苻登食盡了！」碩德遂棄去秦州，亦東奔長安。<br><br>　　登既得勝仗，再圖進取，適值丕尚書寇遺，奉丕子渤海王懿，濟北王■，自杏城奔至登軍，述及丕敗死等情，於是登為丕發喪，三軍縞素。擬即立懿為嗣主，部眾都趨進道：「渤海王雖先帝嗣子，但年尚幼衝，未堪繼立。國家多難，須立長君，這是《春秋》遺義。今三虜跨僭，寇賊盛強，豺狼梟獍，舉目皆是，大王挺劍一起，便敗姚萇，可謂威振華夷，光極天地，宜即正大位，龍驤武奮，光復舊京，再安社稷宗廟，怎可徒顧曹臧吳札小節，自失中興盛業呢！」這一席話，恐是由苻登囑使出來。曹臧吳札並見《春秋》。登乃命在隴東設壇，嗣為秦帝，改太安二年為太初元年，仿置文武官屬。且就軍中設立苻堅神主，仍依苻丕舊諡，稱堅為世祖宣昭皇帝，見七十回。載以輜軿，衛以龍賁，凡所欲為，必啟主後行。當下集眾五萬，將討後秦，便在堅神主前，拜禱讀祝道：<br><br>　　維曾孫皇帝臣登，以太皇帝之靈，恭踐寶位。昔五將之難，賊羌肆害於聖躬，實登之罪也。今收合義旅，眾逾五萬，精甲勁兵，足以立功，年穀富穰，足以資贍。即日星馳電邁，直造賊庭，奮不顧命，隕越為期，庶上報皇帝酷怨，下雪人民大恥。維帝之靈，降監厥誠！<br><br>　　讀祝既畢，唏噓泣下。將士莫不悲慟，志在必死，各刻鍪鎧中，為死休字樣，每戰輒用長槊鉤刃，列為方圓大陣，遇有厚薄，從中分配，所以人自為戰，所向無前。前中壘將軍徐嵩，屯騎校尉胡空，各聚眾五千，結壘自固。既而受姚萇官爵，借避兵鋒。及苻堅遇害，嵩等請領堅屍，以王禮營葬。苻登稱帝，嵩與空復率眾請降。登拜嵩為鎮軍將軍，領雍州刺史，空為輔國將軍，兼京兆尹，改葬堅柩，用天子禮。越年正月，登立妃毛氏為後，渤海王懿為皇太弟，遣使拜東海王纂為太師，領大司馬，都督中外諸軍事，進封魯王，纂弟師奴為撫軍大將軍，領並州牧，封朔方公。纂不欲受命，怒叱來使道：「渤海王系世祖孫，為先帝遺體，南安王何不擁立，乃妄自稱尊呢？」來使以國難未平，須立長君為詞，纂意終未釋。獨長史王旅進諫道：「南安已立，理難中改，今國虜未平，不宜先仇宗室，自相魚肉，容俟二虜平定，再作後圖。」說得有理。纂乃對使受職，遣令歸報。登復調梁州牧竇衝為南秦州牧，雍州牧楊定為益州牧，南秦州刺史楊璧為梁州牧，並授乞伏國仁為大將軍大單于，封苑川王。<br><br>　　楊定與東海王纂，會攻後秦，進至涇陽，正值姚碩德奉行兄令，率眾來戰。被定纂兩路夾攻，頓致大敗。姚萇自督兵往救，纂乃退守敷陸，檄令他鎮濟師。竇衝進拔後秦汧雍二城，萇移兵擊衝，衝戰敗退還。秦馮翊太守蘭犢，引眾二萬，自頻陽入和寧，貽書苻纂，共圖長安。纂正喜得一幫手，偏乃弟師奴，謂不如背了苻登，自進尊號，纂不肯從，竟為師奴所殺。師奴遂自稱秦公，欲襲長安，途次遇著萇軍，逆戰大敗，奔亡鮮卑。殺兄賊怎能濟事！蘭犢聞報，亦即退去，萇更遣將軍梁方成引兵攻秦雍州刺史徐嵩軍壘，嵩兵單力弱，不能支持，竟被陷入，且為所擒。方成責嵩反覆不忠，徒自取死。嵩怒罵道：「汝姚萇已坐死罪，乃蒙先帝恩赦，授任內外，備極榮寵，今乃負恩忘義，身為大逆，連犬馬尚且不如。汝附逆為虐，不知責己，反來責我，我不幸被執，情願速死，早見先帝，收汝逆萇生魂，治罪地下。」說至此，怒眥盡裂，噀血橫噴，惹得方成大憤，拔劍殺嵩，連斲三劍，嵩始隕命，遺眾數千，俱被方成坑死。嵩雖曾降萇，仍為苻秦殉節，不失為忠。姚萇亦引兵來會，發掘秦王堅墓，劈棺鞭屍，剝去殮服，裹以荊棘，埋入坎中。伍胥鞭屍，且貽譏後世，何況姚萇！苻登聞姚萇猖獗，出屯胡空堡，招集戎夏兵民十餘萬眾，循隴西下，逕入朝那。苻懿得病而死，予諡獻哀。登乃立子崇為太子，弁為南安王，尚為北海王。姚萇亦移據武都，與登相持，大小經數十戰，萇多敗少勝，退營安定。登糧亦垂盡，令大軍就食胡空堡，自率精騎萬餘，進圍萇營。四面大哭，哀聲動人，萇亦命三軍皆哭，與外相應，登乃引還。萇見登軍中，載著苻堅神主，遂疑是堅有神驗，故登戰輒勝。當下想入非非，亦在軍中立堅神主，作文致祝。文詞似涉詼諧，頗堪一噱，由小子錄述如下：<br><br>　　往年新平之禍，非萇之罪。臣兄襄從陝北渡，假路求西，狐死首邱，欲暫見鄉里，陛下與苻眉要路距擊，不遂而歿。襄敕臣行殺，非臣之罪。苻登陛下末族，尚欲復仇，臣為兄報恥，於情理何負？昔陛下假臣龍驤之號，嘗謂臣曰：「朕以龍驤建業，卿其勉之！」明詔昭然，言猶在耳，陛下雖沒世為神，豈假手於苻登而圖臣，竟忘前征時言耶？今為陛下立神像，可歸休於此，勿記臣過，鑒臣至誠，永言保之！殺其身，鞭其屍，還欲向之求庇，萇之愚暴，一何可笑。既而苻登復進兵攻萇，望見萇軍亦立堅神主，便登車樓語萇道：「從古到今，難道有身為弒逆，反立神像求福，還想得益麼？」萇聞言不答，登又大呼道：「弒君賊姚萇出來，我與汝決一死戰，看汝果能勝我否？」萇仍然不應。登乃下樓，督軍攻萇。萇遣將出戰，敗回營中，再戰又敗，軍中每夕數驚。萇乃伐鼓斬像，將像首擲入登營，自引兵退入安定城內，潛遣中軍將軍姚崇，襲大界營。大界營是苻登安頓輜重的地方，所有登後毛氏，及登子弁尚等，俱在營中居住，留作後應。崇從間道繞至大界，偏為登所聞知，還軍邀擊，大破崇軍，俘斬至二萬五千人，崇狼狽遁還。<br><br>　　登因此次得勝，總道萇不敢再來掩襲，便進拔平涼，留尚書苻願居守，再進拔苟頭原，逼攻安定。哪知姚萇復自率鐵騎三萬，夜襲大界營，營中不及預防，竟被攻入。登後毛氏，頎皙多力，且善騎射，倉猝上馬，帶領壯士力戰，左手張弓，右手發箭，弦聲所至，無不倒地，萇眾被射死七百餘人。待至箭已放盡，寇仍未退，反一重一重的圍裹攏來，毛氏棄弓用刀，尚拚死格鬥，終因寡不敵眾，馬&#36471;被擒。就是登子弁尚，亦俱被拘去。<br><br>　　萇軍將毛氏推至萇前，萇見她皎皎芳容，亭亭玉立，剛健婀娜，宜武宜文，另有一番態度。不覺惹動情魔，便令軍士替她釋縛，且涎臉與語道：「卿能依我，仍不失為國母。」毛氏當面唾罵道：「呸！我為天子後，怎肯為賊羌所辱！」萇老羞成怒道：「汝不怕死麼？」毛氏又道：「羌奴！羌賊！可速殺我。」萇尚未忍加刑，毛氏仰天大哭道：「姚萇！汝既弒天子，又欲辱皇后，皇天後土，豈肯容汝長活麼？」萇聽她越說越凶，遂命左右推出斬首，一道貞魂，上昇天國去了。與楊氏並傳不朽。登子弁尚，亦相繼受戮。小子有詩贊毛氏道：<br><br><br><br>　　貞心亮節凜冰霜，一死留為青史光﹔<br><br>　　寫到苻秦三烈婦，筆頭也覺繞餘香。<br><br><br><br>　　萇既殺毛氏母子，諸將請往擊登軍。究竟萇是否允議，且看下回便知。<br><br><br>　　本回敘述二苻興亡，實為楊毛二後作傳。苻丕嗣堅稱帝，不二年而即亡，其材之庸劣可知。苻登雖稍勝苻丕，然徒知黷武，害及妻孥，是亦未足與語中興耳。惟堅之時有張夫人，後又有楊氏毛氏二後，義不受辱，並皆殉節。苻氏之家法不足傳，獨此三婦得並傳不朽，名播千秋，是亦苻氏之光也。《晉書·列女傳》但載堅妾張氏，登妻毛氏，而於丕妻楊氏獨略之，殊為不解。《十六國春秋》中，雖經備述，但徒廁入秦後妃中，亦未足表揚貞節。得此書以闡發之，而幽光乃畢顯雲。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=70.htm>上一篇</a> &nbsp;&nbsp;&nbsp;&nbsp; <a href=72.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>