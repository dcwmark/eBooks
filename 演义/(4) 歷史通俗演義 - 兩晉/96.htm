<html>
<head>
<title>開放文學--歷史通俗演義 - 兩晉--第九十七回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=95.htm>上一篇</a> &nbsp;&nbsp;&nbsp;&nbsp; <a href=97.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第九十七回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>竄南交盧循斃命　平西蜀譙縱伏辜</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說劉道規至豫章口，擊破徐道復，全虧游軍從旁衝入，始得奏功。游軍統領，便是參軍劉遵，當時道規將佐，統說是強寇在前，方慮兵少難敵，不宜另設游軍。及劉遵夾攻道復，大獲勝仗，才知道規勝算，非眾所及，嗣是益加敬服，各無異言。劉裕聞江陵無恙，當然心喜，便擬親出討賊。劉毅卻自請效勞，長史王誕密白劉裕道：「毅既喪敗，不宜再使立功。」裕乃留毅監管太尉留府，自率劉藩檀韶劉敬宣等，出發建康。王仲德劉鍾各軍，前奉裕令追賊，行至南陵，與賊黨范崇民相持，至此聞裕軍且至，遂猛攻崇民，崇民敗走，由晉軍奪還南陵。湊巧裕軍到來，便合兵再進，到了雷池，好幾日不見賊蹤，乃進次大雷。越宿，見賊眾大至，舳艫銜接，蔽江而下，幾不知有多少賊船，裕不慌不忙，但令輕舸盡出，並力拒賊，又撥步騎往屯西岸，預備火具，囑令賊至乃發，自在舟中親提旛鼓，督眾奮鬥。右軍參軍庾樂生，逗留不進，立命斬首徇眾。眾情知畏，不敢落後，便各騰躍向前。裕又命前驅執著強弓硬箭，乘風射賊，風逐浪搖，把賊船逼往西岸。岸上晉軍，正在待著，便將火具拋入賊船，船中不及撲救，多被延燒，烈燄齊紅，滿江俱赤，賊眾紛紛駭亂，四散狂奔。盧循徐道復，也是逃命要緊，走還尋陽。盧徐二賊，從此休了。裕得此大捷，依次記功，復麾軍進迫左裡。左裡已遍豎賊柵，無路可通，裕但搖動麾竿，督眾猛撲，砉然一聲，麾竿折斷，幡沈水中，大眾統皆失色。裕笑語道：「往年起義討逆，進軍覆舟山，幡竿亦折，今又如此，定然破賊了。」覆舟山之戰，系討桓玄時事，見九十回。大眾聽了，氣勢益奮，當下破柵直進，俘斬萬餘。盧徐二賊，分途遁去。裕遣劉藩孟懷玉等，輕騎追剿，自率餘軍凱旋建康，時已為義熙六年冬季，轉眼間便是義熙七年了。徐道復走還始興，部下寥寥，只剩了一二千人，並且勞疲得很，不堪再用。偏晉將軍孟懷玉，與劉藩分兵，獨追道復，直抵始興城下。道復硬著頭皮，拚死守城。一邊是累勝軍威，精神愈振，一邊是垂亡丑虜，喘息僅存，彼此相持數日，究竟賊勢孤危，禁不住官軍驍勇，一著失手，即被攻入。道復欲逃無路，被晉軍團團圍住，四面攢擊，當然刺死。<br>　　獨盧循收集散卒，尚有數千，垂頭喪氣，南歸番禺。途次接得警報，乃是番禺城內，早被晉將孫處沈田子從海道掩入，占踞多日了。回應前回。原來盧循出擾長江，只留老弱殘兵，與親黨數百人，居守番禺，孫處沈田子引兵奄至城下，天適大霧，迷蒙莫辨，當即乘霧登城，一齊趨入。守賊不知所為，或被殺，或乞降。孫處下令安民，但將盧循親黨，捕誅不赦外，餘皆宥免，全城大定。又由沈田子等分徇嶺表諸郡，亦皆收復。只盧循得此音耗，累得無家可歸，不由的驚憤交並，慌忙集眾南行。倍道到了番禺，誓眾圍攻，孫處獨力拒守，約已二十餘日，晉將劉藩，方馳入&#31908;境，沈田子亦從嶺表回軍，與藩相遇，當下向藩進言道：「番禺城雖險固，乃是賊眾巢穴，今聞循集眾圍攻，恐有內變，且孫季高系處表字。兵力單弱，未能久持，若再使賊得據廣州，凶勢且復振了，不可不從速往援。」藩乃分兵與田子，令救番禺。田子兼程急進，到了番禺城下，便撲循營，喊殺聲遞入城中。孫處登城俯望，見沈田子與賊相搏，喜出望外，當即麾兵出城，與田子夾擊盧循，斬馘至萬餘人。循狼狽南遁。處與田子合兵至蒼梧鬱林寧浦境內，三戰皆捷。適處途中遇病，不能行軍，田子亦未免勢孤，稍稍遲緩，遂被盧循竄去，轉入交州。<br><br>　　先是九真太守李遜作亂，為交州刺史杜瑗討平，未幾瑗歿，子慧度訃達晉廷，有詔令慧度襲職。慧度尚未接詔，那盧循已襲破合浦，逕向交州搗入。慧度號召中州文武，同出拒循，交戰石琦，得敗循眾。循黨尚剩三千人，再加李遜餘黨李脫等，糾集蠻獠五千餘人，與循會合，循又至龍編南津，窺伺交州。慧度將所有私財，悉數取出，犒賞將士。將士感激思奮，復隨慧度攻循。循黨從水中舟行，慧度所率，都是步兵，水陸不便交鋒，經慧度想出一法，列兵兩岸，用雉尾炬燒著，擲入循船。雉尾炬系束草一頭，外用鐵皮縛住，下尾散開，狀如雉尾，所以叫做雉尾炬。循船多被燃著，俄而循坐船亦致延燒，連忙撲救，還不濟事，餘艦亦&#28291;。循自知不免，先將妻子鴆死，後召妓妾遍問道：「汝等肯從死否？」或云：「雀鼠尚且貪生，不願就死。」或云：「官尚當死，妾等自無生理。」循將不願從死的妓妾，一概殺斃，投屍水中，自己亦一躍入江，溺死了事。又多了一個水仙。慧度命軍士撈起循屍，梟取首級，復擊斃李脫父子，共得七首，函送建康。南方十多年海寇，至此始蕩滌一空，不留遺種了。也是一番浩劫。晉廷賞功恤死，不在話下。<br><br>　　且說荊州刺史劉道規，蒞鎮數年，安民卻寇，惠及全州，嗣因積勞成疾，上表求代。晉廷令劉毅代鎮荊州，調道規為豫州刺史。道規轉赴豫州，旋即病歿。荊人聞訃，無不含哀。獨劉毅素性貪愎，自謂功與裕埒，偏致外調，嘗鬱鬱不歡。裕素不學，毅卻能文，因此朝右詞臣，多喜附毅。僕射謝混，丹陽尹郗僧施，更與毅相投契。毅奉命西行，至京口辭墓。謝郗等俱往送行，裕亦赴會。將軍胡藩密白裕道：「公謂劉荊州終為公下麼？」裕徐徐答道：「卿意云何？」藩答道：「戰必勝，攻必取，毅亦知不如公。若涉獵傳記，一談一詠，毅卻自詡雄豪。近見文臣學士，多半歸毅，恐未必肯為公下，不如即就會所，除滅了他。」裕之擅殺，藩實開之。裕半晌方道：「我與毅共同匡復，毅罪未著，不宜相圖，且待將來再說。」殺機已動。隨即歡然會毅，彼此作別。裕復表除劉藩為兗州刺史，出據廣陵。毅因兄弟並據方鎮，陰欲圖裕，特密布私人，作為羽翼。乃調僧施為南蠻校尉，毛修之為南郡太守，裕皆如所請，准他調去。是亦一鄭莊待弟之策。毅又常變置守宰，擅調豫江二州文武將吏，分充僚佐﹔嗣又請從弟兗州刺史劉藩為副。於是劉裕疑上加疑，不肯放鬆，表面上似從毅請，召藩入朝，將使他轉赴江陵。藩不知是計，卸任入都，便被裕飭人拿下，並將僕射謝混，一並褫職，與藩同系獄中。越日，即傳出詔旨，略言「劉藩兄弟與謝琨同謀不軌，當即賜死。毅為首逆，應速發兵聲討」云云。一面令前會稽內史司馬休之為荊州刺史，隨軍同行。裕弟徐州刺史劉道憐為兗青二州刺史，留鎮京口。使豫州刺史諸葛長民監管太尉府事，副以劉穆之。<br><br>　　裕親督師出發建康，命參軍王鎮惡為振武將軍，與龍驤將軍蒯恩，率領百艦，充作前驅，並授密計。鎮惡晝夜西往，至豫章口，去江陵城二十里，舍船步上，揚言劉兗州赴鎮。荊州城內，尚未知劉藩死耗，還道傳言是實，一些兒不加預防。至鎮惡將到城下，毅始接得偵報，並非劉藩到來，實是鎮惡進攻，當即傳出急令，四閉城門，那知門未及閉，鎮惡已經馳入，驅散城中兵吏。毅只率左右百餘人，奔突出城，夜投佛寺，寺僧不肯容留，急得劉毅勢窮力蹙，沒奈何投繯自盡。究竟遜裕一籌，致墮詭計。鎮惡搜得毅屍，梟首報裕。裕喜已遂計，即西行至江陵，殺郗僧施，赦毛修之。寬租省調，節役緩刑，荊民大悅。裕留司馬休之鎮守江陵，自率將士東歸。有詔加裕太傅，領揚州牧，裕表辭不受，惟奏征劉鎮之為散騎常侍。鎮之系劉毅從父，隱居京口，不求仕進，嘗語毅及藩道：「汝輩才器，或足匡時，但恐不能長久呢。我不就汝求財位，當不為汝受罪累，尚可保全劉氏一脈，免致滅門。」毅與藩哪裡肯信，還疑乃叔為瘋狂，有時過門候謁，儀從甚多，輒被鎮之斥去。果然不到數年，毅藩遭禍，親族多致連坐，惟鎮之得脫身事外。裕且聞他高尚，召令出仕，鎮之當然不赴，唯守志終身罷了。不沒高士。<br><br>　　豫州刺史諸葛長民，本由裕留監太尉府事，聞得劉毅被誅，惹動兔死狐悲的觀念，便私語親屬道：「昔日醢彭越，今日殺韓信，禍將及我了。」長民弟黎民進言道：「劉氏覆亡，便是諸葛氏的前鑒，何勿乘劉裕未還，先發制人？」長民懷疑未決，私問劉穆之道：「人言太尉與我不平，究為何故？」穆之道：「劉公溯流西征，以老母稚子委足下，若使與公有嫌，難道有這般放心麼？願公勿誤信浮言！」穆之為劉裕心腹，長民尚且不知，奈何想圖劉裕？長民意終未釋。再貽冀州刺史劉敬宣書道：「盤龍劉毅小字。專擅，自取夷滅，異端將盡，世路方夷，富貴事當與君共圖，幸君勿辭！」敬宣知他言中寓意，便答書道：「下官常恐福過災生，時思避盈居損，富貴事不敢妄圖，謹此復命！」這書發出，復將長民原書，寄呈劉裕。裕掀髯自喜道：「阿壽原不負我呢。」阿壽就是敬宣小字。說畢，即懸擬入都期日，先遣人報達闕廷。<br><br>　　長民聞報，不敢動手，惟與公卿等屆期出候，自朝至暮，並不見劉裕到來，只好偕返。次日，又出候裕，仍然不至，接連往返了三日，始終不聞足跡，免不得疑論紛紜。裕又作怪。誰知是夕黃昏，裕竟輕舟逕進，潛入東府，大眾都未知悉，只有劉穆之在東府中，得與裕密議多時。到了詰旦，裕升堂視事，始為長民所聞，慌忙趨府問候。裕下堂相迎，握手殷勤，引入內廳，屏人與語，非常款洽。長民很是愜意，不防座後突入兩手，把他拉住，一聲怪響，骨斷血流，立時斃命，遂輿屍出付廷尉，並收捕長民弟黎民幼民，及從弟秀之。黎民素來驍勇，格鬥而死﹔幼民秀之被殺。當時都下人傳語道：「勿跋扈，付丁旰。」旰系裕麾下壯士，拉長民，斃黎民，統出旰手，這正好算得一個大功狗了。意在言中。<br><br>　　裕又命西陽太守朱齡石，進任益州刺史，使率寧朔將軍臧熹，河間太守蒯恩，下邳太守劉鐘等，率眾二萬，西往伐蜀。時人統疑齡石望輕，難當重任，獨裕說他文武優長，破格擢用。臧熹系裕妻弟，位本出齡石上，此時獨屬歸齡石節制，不得有違。臨行時，先與齡石密商道：「往年劉敬宣進兵黃虎，無功而還，今不宜再循覆轍了。」遂與齡石附耳數語，並取出一錦函，交與齡石，外面寫著六字云：「至白帝城乃開。」齡石受函徐行，在途約曆數月，方至白帝城。軍中統未知意向，互相推測，忽由齡石召集將士，取示錦函，對眾展閱，內有裕親筆一紙云：「眾軍悉從外水取成都，臧熹從中水取廣漢，老弱乘高艦十餘，從內水向黃虎，至要勿違。」大眾看了密令，各無異言，便即倍道西進。前緩後急，統是劉裕所授。<br><br>　　蜀王譙縱，早已接得警報，總道晉軍仍由內水進兵，所以傾眾出守涪城，令譙道福為統帥，扼住內水。黃虎系是內水要口，此次但令老弱進行，明明是虛張聲勢，作為疑兵。外水一路，乃是主軍，由齡石親自統率，趨至平模，距成都只二百里。譙縱才得聞知，亟遣秦州刺史侯暉，尚書僕射譙詵，率眾萬餘，出守平模夾岸，築城固守。時方盛暑，赤日當空，齡石未敢輕進，因與劉鐘商議道：「今賊眾嚴兵守險，急切未易攻下，且天時炎熱，未便勞軍，我欲休兵養銳，伺隙再進，君意以為可否？」鐘連答道：「不可不可。我軍以內水為疑兵，故譙道福未敢輕去涪城，今大眾從外水來此，侯暉等雖然拒守，未免驚心，彼阻兵固險，明明是不敢來爭，我乘他驚疑未定，盡銳進攻，無患不克。既克平模，成都也易取了。若遲疑不定，彼將知我虛實，涪軍亦必前來，並力拒我，我求戰不得，軍食無資，二萬人且盡為彼虜了。」齡石矍然起座，便誓眾進攻。能從良策，便是良將。<br><br>　　蜀軍築有南北二城，北城地險兵多，南城較為平坦，諸將欲先攻南城，齡石道：「今但屠南城，未足制北，若得拔北城，南城不麾自散了。」當下督諸軍猛攻北城，前仆後繼，竟得陷入，斬了侯暉譙詵，再移兵攻南城。南城已無守將，兵皆駭遁，一任晉軍據住。可巧臧熹亦從中水殺進，陣斬牛脾守將譙撫之，擊走打鼻守將譙小狗，留兵據守廣陵，自引輕兵來會齡石。兩軍直向成都，各屯戍望風奔&#28291;，如入無人之境，成都大震。譙縱魂飛天外，慌忙挈了愛女，棄城出走，先至祖墓前告辭。女欲就此殉難，便流淚白縱道：「走必不免，徒自取辱，不若死在此處，尚好依附先人。」縱不肯從，女竟咬著銀牙，用頭撞碣，砰的一聲，腦漿迸裂，一道貞魂，去尋那譙氏先祖先宗了。烈女可敬！縱心雖痛女，但也未敢久留，即縱馬往投涪城。途次正遇著道福，道福勃然怒道：「我正因平模失守，引兵還援，奈何主子匹馬逃來？大丈夫有如此基業，驟然棄去，還想何往？人生總有一死，難道怕到這般麼？」說著，即拔劍投縱。縱連忙閃過，劍中馬鞍，馬尚能行，由縱揮鞭返奔，跑了數里，馬竟停住，橫臥地上。縱下馬小憩，自思無路求生，不如一死了事，遂解帶懸林，自縊而亡。不出乃女所料。巴西人王志，斬縱首級，齎送齡石。齡石已入成都。蜀尚書令馬耽，封好府庫，迎獻圖籍。當下搜誅譙氏親屬，餘皆不問。譙道福尚擬再戰，把家財盡犒兵士，且號令軍中道：「蜀地存亡，系諸我身，不在譙王。今我在，尚足一戰，還望大家努力！」眾雖應聲稱諾，待至金帛到手，都背了道福，私下逃去。都是好良心。剩得道福孤身遠竄，為巴民杜瑾所執，解送晉營，結果是頭顱一顆，梟示軍門。總計譙氏僭稱王號，共歷九年而亡。小子有詩歎道：<br><br><br><br>　　九載稱王一旦亡，覆巢碎卵亦堪傷。<br><br>　　撞碑寧死先人墓，免辱何如一女郎。<br><br><br><br>　　朱齡石既下成都，尚有一切善後事情，待至下回續敘。<br><br><br>　　盧循智過孫恩，徐道復智過盧循，要之皆不及一劉裕，裕固一世之雄也。道復死而循烏得生？窮竄交州，不過苟延一時之殘喘而已。前則舉何無忌劉毅之全軍，而不能制，後則僅杜慧度之臨時召合，即足以斃元惡，勢有不同故耳。然劉毅不能敵盧循，烏能敵劉裕？種種詐謀，徒自取死。諸葛長民，猶之毅也。譙縱據蜀九年，負險自固，偏為朱齡石所掩入，而齡石之謀，又出自劉裕，智者能料人於千里之外，裕足以當矣。然江左諸臣，無一逮裕，司馬氏豈尚有幸乎？魏崔浩論當世將相，嘗目裕為司馬氏之曹操，信然。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=95.htm>上一篇</a> &nbsp;&nbsp;&nbsp;&nbsp; <a href=97.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>