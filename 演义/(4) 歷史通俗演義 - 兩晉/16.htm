<html>
<head>
<title>開放文學--歷史通俗演義 - 兩晉--第十七回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=15.htm>上一篇</a> &nbsp;&nbsp;&nbsp;&nbsp; <a href=17.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第十七回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>劉淵擁眾稱漢王　張方恃強劫惠帝</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說劉淵得王宏歸報，慨然語道：「穎不用我言，棄鄴南奔，真是奴才，但我嘗受他知遇，保薦為冠軍將軍，寓鄴以來，他總算待我不薄，我既與約相援，不可不救。」穎保薦劉淵，從淵口中敘出，筆不滲漏。說畢，即命右於陸王劉景，左獨鹿王劉延年，率步騎兵二萬，將討鮮卑。劉宣等入阻道：「晉人不道，待我如奴隸，我正恨無力報復，今彼骨肉相殘，自相魚肉，乃是天厭晉德，授我重興的機會。鮮卑烏桓，與我同類，可倚以為援，奈何反發兵攻擊？況大單于威德方隆，名震遠邇，誠使懷柔外部，控制中原，就是呼韓邪基業，也好從此恢復了。」淵笑答道：「卿言亦頗有見識，但尚是器小，未足喻大。試想禹出西戎，文王生東夷，帝王有何常種？今我眾已至十餘萬，人人矯健，若鼓行而南，與晉爭鋒，一可當十，勢若摧枯，上為漢高，下亦不失為魏武，呼韓邪亦何足道哩？」確是梟雄。劉宣等皆叩首道：「大單于英武過人，明見萬里，原非庸眾所能企及，請即乘勢稱尊，慰我眾望。」淵徐徐答道：「眾志果已從同，我亦何必援穎，且遷居左國城，再作計較。」宣等遵令起身，各整行裝，隨淵徙至左國城。遠近依次歸附，又達數萬人，正擬擁眾稱尊，雄長北方，不料西方巴蜀，已有人先他稱王，遂令野心勃勃的劉元海，急不暇待，便樹起大漢的旗幟來了。<br><br>　　小子按時敘事，不得不先將蜀事表明，再述劉淵開國情形。李雄稱成都王，比劉淵略早，本回雖以淵為主，但稱王實始於雄，且正可就此帶敘，故隨筆插入。自李雄得取成都，遂奉叔父李流，一同居住。應十五回。蜀民相率避亂，或南入寧州，或東下荊州，城邑皆空，野無煙火。惟涪陵人范長生，挈千餘家依青城山，依險自固。流無從掠食，部眾饑困。平西參軍徐轝，求為汶山太守，特向益州刺史羅尚獻謀，謂「流已乏食，正好進討，且可邀范長生為犄角，並力合攻」云云。偏尚不肯依議，惹動轝怒，反出城附流，並為流往說長生，運糧濟困，尚固失策，轝亦不忠。流軍復振。既而流病將死，囑部將等協力事雄，部將共願遵囑，俟流死後，即推雄為益州牧。雄使將校樸泰，通書羅尚，偽言願為內應。尚遽令降氐隗伯攻郫城，陷伏被擒。雄赦免隗伯，使李驤帶領降卒，夜至成都，詐稱已得郫城，還兵報捷。守卒不知有詐，開門納入。驤即殺死守吏，據住外城。惟內城還是關著，未曾失手。羅尚急登陴抵禦，堵住外兵，驤留兵攻撲，自往截尚糧道，適值犍為太守襲恢，運糧前來，被驤麾兵掩擊，將恢殺死，盡把糧車奪去。尚困守孤城，無糧可食，再經驤還軍攻擊，更由雄添兵相助，眼見得朝不保暮，危如纍卵，三十六策，走為上策，乃留牙將張羅居守，自率左右開門夜遁。張羅以尚為鎮將，還且棄城逃生，自己位居偏裨，何苦為國殉難，便即插起降旗，納入驤軍。驤迎雄入成都，兵不血刃，坐得了西蜀雄藩。梁州刺史許雄，坐視不救，由晉廷召還治罪。羅尚逃至江陽，遣使表聞，適晉廷大亂，無暇加譴，但令他權統巴東巴郡涪陵諸郡，收取軍賦。尚又遣別駕李興，赴荊州乞糧，鎮南將軍劉弘，撥給糧米三萬斛，尚乃得自存，但苦兵力衰殘，不能再復成都。<br>　　李雄佔據成都數月，因范長生素有德望，見重蜀民，乃欲迎立為君，自願臣事長生。長生不肯應命，雄乃自即成都王位，大赦境內，號為建興元年。除晉弊制，約法七章，令叔父驤為太傅，兄始為太保，折衝將軍李離為太尉，建威將軍李云為司徒，翊軍將軍李璜為司空，材官李國為太宰，尊母羅氏為王太后，追號父特為景王，又遣使往迎范長生。長生自青城山登輿，布衣應征，及抵成都，甫入城闉，即見雄下馬相迎，握手引進，延他上坐，稱為范賢，詳詢政治。長生約略對答，甚愜雄心。雄即親遞板冊，拜為丞相。長生也樂得受命，坐享安榮，嗣復勸雄稱帝，便是這位范賢人了。句中有刺。看官！試想李雄是個流民子弟，還能據地稱雄，何況五部大都督劉淵，才兼文武，識邁華夷，怎尚肯蜷伏一隅，不思自主呢？當下由劉宣等奉書勸進，請他築壇即位，立國紀元。淵笑語道：「昔漢有天下，歷世久長，恩結人心，所以昭烈帝僅據益州，尚能與吳魏抗衡，相持至數十年。我本漢甥，約為兄弟，兄亡弟繼，有何不可？我就稱為漢王便了。」乃命就南郊築壇，也是告天祭地，仿行漢制。登壇這一日，五部胡人，統來謁賀。劉淵令豎起大漢旗幟，居然祖述漢朝，下令諭眾道：<br><br><br><br>　　昔我太祖高皇帝，以神武應期，廓開大業，太宗孝文皇帝，重以明德，昇平漢道，世宗孝武皇帝，拓土攘夷，威傾中外，中宗孝宣皇帝，搜揚俊義，多士盈朝，是我祖宗道邁三王，功高五帝，故卜年倍於夏商，卜世過於姬氏。而元成多僻，哀平短祚，賊臣王莽，滔天篡逆。我世祖光武皇帝，誕資聖武，恢復鴻基，祀漢配天，不失舊物。顯宗孝明皇帝，肅宗孝章皇帝，累葉重輝，炎光再闡。自和安以後，皇嗣漸頹，天步艱難，國統瀕絕。黃巾海沸於九州，群閹毒流於四海，董卓因之，肆其猖獗，曹操父子，凶逆相尋，故孝愍委棄萬國，昭烈播越岷蜀，冀否終有泰，旋軫舊京，何圖天未悔禍，後帝窘辱？自社稷淪喪，宗廟之不血食，四十年於茲矣。今天誘其衷，悔禍星漢，使司馬氏父子兄弟，迭相殘滅，黎庶塗炭，靡所控告。孤今猥為群公所推，紹修三祖之業，顧茲尪暗，戰惶靡厝。但以大恥未雪，社稷無主，銜膽棲冰，勉從群議，特此令知。錄入此文，見得張冠李戴，可發一噱。<br><br><br><br>　　此令下後，即改易正朔，稱為元熙元年。國仍號漢，立漢高祖以下三祖五宗神主，築廟祭祀，漢祖漢宗，不意有此賢子孫。追尊安樂公劉禪為孝懷皇帝。禪若有知，更樂不思蜀了。一切開國制度，皆依兩漢故例。立妻呼延氏為王後，長子和為世子，鹿蠡王聰守職如故。族子曜生有白眉，目炯炯有赤光，兩手過膝，身長九尺三寸，少時失怙，由淵撫養，成人後既長騎射，尤工文字，淵嘗稱為千里駒，因亦授為建武將軍。命劉宣為丞相，召上黨人崔游為御史大夫，後部人陳元達為黃門侍郎，崔游為上黨耆碩。淵曾從受業，至是固辭不受。不愧醇儒。陳元達亦嘗躬耕讀書，淵為左賢王時，曾招為僚屬，元達不答，此次驛書往征，卻欣然就道，願為淵臣。見利忘義，怎得善終。他如劉宏劉景劉延年等，皆淵族人，並授要職，不消細說。淵僭號旬日，即率眾往攻東嬴公騰。騰遣將軍聶玄率兵出拒，行次大陵，與淵軍相值。兩下交鋒，勇怯懸殊，才及數合，玄軍大敗，狼狽遁歸。騰聞敗大懼，亟領並州二萬餘戶，避往山東，淵乃四處寇掠，入居蒲子。是為五胡亂華之首。復遣曜進寇太原。曜兵鋒甚銳，連陷泫氏屯留長子諸縣。別將喬晞，往攻介休。介休縣令賈渾，登城死守，約歷旬日，內無糧草，外無救兵，斗大孤城，怎能支持得住，便被喬晞陷入。渾尚率兵巷戰，力竭被擒，晞勒令投降，渾正色道：「我為大晉守令，不能保全城池，已失臣道，若再苟且求活，屈事賊虜，還有什麼面目，得見人民？要殺便殺，斷不降汝！」晞聽著賊虜兩字，當然發怒，即喝令推出斬首。裨將尹崧進諫道：「將軍何不捨渾，也好勸人盡忠。」晞怒答道：「他為晉盡節，與我大漢何涉？」遂不從崧言，促使牽出。忽有一青年婦人，號哭來前，與渾訣別。晞聞聲喝問道：「何人敢來慟哭？快與我拿來！」左右奉令，便出帳拘住婦人，牽至晞前，且報明婦人來歷，乃是賈渾妻宗氏。晞見她散發垂青，淚眥變赤，顰眉似鎖，嬌喘如絲，不由的憐惜起來，便易怒為喜道：「汝何必多哭，我正少一佳人呢。」語猶未了，外面已將渾首呈入，宗氏瞧著，越覺狂號。晞尚獰笑道：「休得如此，好好至帳後休息，我當替你壓驚。」宗氏聽了，反停住了哭，戟指罵晞道：「胡狗！天下有害死人夫，還想污辱人婦麼？我首可斷，我身不可辱，快快殺我，不必妄想！」斬釘截鐵之語，得諸巾幗，尤屬可敬。晞尚不忍加害，再經宗氏詈罵不休，激動野性，竟自拔佩刀，起身下手。宗氏引頸就戮，渺渺貞魂，隨夫俱逝，年才二十餘歲。敘入此段，特為忠臣義婦寫照。當有消息傳報劉淵，淵不禁大怒道：「喬晞敢殺忠臣，並害義婦，假使天道有知，他還望有遺種麼？」遂命厚葬賈渾夫婦，且將喬晞追還&#37816;秩四等。已而東嬴公騰，又遣部將司馬瑜周良石鮮等，分統部曲，往攻離石，與淵將劉欽交鋒，四戰皆敗，一並逃歸。淵更得橫行北方，無人敢攖。晉廷又內亂未休，還顧著甚麼邊防？就是一座洛陽城中，也弄得亂七八糟，迄無寧日。張方迎帝入都，專制朝政，不但公卿百僚，無權無勢，連太弟穎亦削盡權力。都下人士，統憚方凶威，莫敢發言。惟豫州都督范陽王嫚，徐州都督東平王楙，從外上表道：<br><br><br><br>　　自愍懷被害，皇儲不建，委重前相，輒失臣節，是以前年太宰顒與臣永維社稷之貳，不可久虛，特共啟成都王穎，以為國副。受重之後，弗克負荷，小人勿用而以為心腹，骨肉宜敦而猜嫌薦至，險詖宜遠而讒說殄行，此皆臣等不聰不明，失所宗賴，遂令陛下謬於降授，雖戮臣等，不足以謝天下。今大駕還宮，文武空曠，制度荒廢，靡有孑遺。臣等雖劣，足匡王室，而道路流言，謂張方與臣等不同，悠悠之口，非盡可憑。臣等以為太宰&#24984;德元元，著於具瞻，每當義節，輒為社稷宗盟之先。張方受其指教，為國效勞，此即太宰之良將，陛下之忠臣﹔但以秉性強毅，未達變通，且慮事翻之後，為天下所罪，故不即西還耳。臣聞先代明主，未嘗不全護功臣，令福流子孫。自中葉以來，陛下功臣，初無全者，非必人才皆劣，實由朝廷駕馭失宜，不相容恕，以一旦之咎，喪其積年之勛，既違周禮議親之典，且使天下人臣，莫敢復為陛下致節者。臣等此言，豈獨為一張方？實為社稷遠計，欲令功臣身守富貴。臣愚以為宜委太宰以關右之任，自州郡以下，選舉受任，一皆仰成，若朝之大事，廢興損益，每輒疇咨，此則二伯述職，周召分陝之義，陛下復行於今時。遣方還郡，令群後申志，時定王室，所加方官，請悉如舊，則忠臣義士有勸，功臣必全矣。司徒戎異姓之賢，司空越公族之望，並忠國愛主，小心翼翼，宜乾機事，委以朝政。安北將軍王濬，率身履道，遠近所推，如今日之大舉，實有定社稷之勛，此臣等所以歎息歸功也。濬宜特崇重之以副眾望，使撫幽朔，長為北藩。臣等竭力扞城，屏藩皇家，則陛下垂拱，而四海自正矣。乞垂三思，察臣所言。<br><br>　　未幾，又再上一疏，略言：「成都王弗克負荷，實為奸邪所誤，不足深責，可降封一邑，保全生命」云云，張方得見二表，不禁忿恚道：「我奉迎車駕，保全都城，明明是自守臣節，乃反譏我未識變通，促我西還。王戎庸駑，怎得稱賢？東海專擅，怎能愜望？王濬稱兵犯駕還，說他有功社稷，這等妄談，不值一辯。我亦無意留此，就變通一著，免致小覷，看他如何對付呢？」原來方久留洛陽，部兵逐日剽掠，十室九空，群情擾擾，俱有歸志。方正思擁帝西去，適為二表所激，乃決意一行，但恐帝及百官，未肯照從，只得借謁廟為名，誘帝出宮，才好劫駕登程。當下使人白帝，請出主廟祀，偏惠帝不肯親出，答言須遣派諸王。惠帝未必有是聰明，當是有人教導。方頓時盛怒道：「他不出謁廟，難道我不能使他西遷麼？」當下傳令部兵，齊集殿門，自率親卒數百人，跨馬入宮，脅迫乘輿。惠帝聞變，慌忙趨避，馳匿後園的竹林中。方令士卒搜尋，當即覓著，硬將惠帝擁出。惠帝面色如土，托稱乘輿未備，須備就乃行。士卒嘩聲道：「張將軍已駕好坐車，來迎陛下，陛下不必多慮。」惠帝無奈，垂涕出殿，由士卒扶掖登車。又要蒙塵，何命苦至此？方在宮門前候著，見惠帝駕車出來，才在馬上叩首道：「今寇賊縱橫，宿衛單少，願陛下親倖臣壘，臣當竭盡死力，備御不虞。」何必要你這般費心？惠帝無詞可答，四顧左右，也沒有一個公卿，只中書監盧志在側，恐是張方黨羽，欲言不言。志啟奏道：「陛下今日，當概從張將軍。」惠帝乃馳入方營，令方多具車輛，裝載宮人寶物。方即令部卒入宮載運。部卒貪饞得很，遇著這個美差，正是意外飛來，當下擁入宮中，見有姿色的宮人，便任情調笑，逼令為妻，所有庫中的寶藏，值錢的都藏入私囊，單剩那破敗雜物，搬置車上，甚至你搶我奪，分配不勻，好好一頂流蘇寶帳，被割至數十百塊，取作馬帴。經此一番劫掠，把魏晉以來百餘年積蓄，蕩滌無遺。<br><br>　　窮凶極惡的張方，還想將宗廟宮室，一概毀去，免得使人返顧。盧志亟向方諫阻道：「董卓不道，焚燒洛陽，怨毒至今，尚未有已，將軍奈何效此兇人？」方乃罷議。過了三日，方遂擁帝及太弟穎豫章王熾等，西往長安。時適仲冬，天降大雪，途次非常寒冷，行到新安，惠帝忍凍欲僵，手足麻木，突然間墮落車下，傷及右足。尚書高光，正在帝後，忙下馬攙扶，仍令登輦。惠帝始知足痛，捫傷垂淚。光自裂衣襟，代為裹創。惠帝且泣且語道：「朕實不聰，累卿至此。」不經此苦，何能自覺？光亦為泣下。好容易到了霸上，遙見有一簇人馬，站住道旁。惠帝似驚弓之鳥，又嚇得冷汗淋漓。張方下馬啟奏道：「太宰來迎車駕了。」惠帝才稍稍放心。已而太宰顒趨至駕前，拱手拜謁。惠帝依著老例，下車止拜，遂由顒導入長安，就借征西府為行宮，休息數日，再議大政。那時僕射荀藩，司隸劉暾，太常鄭球，河南尹周馥等，尚在洛陽，號為留台，承制行事，復稱年號為永安。羊皇后為張方所廢，仍居金墉城，未嘗隨駕。見前回。留台諸官，仍復迎她入宮，奉為皇后。於是關洛各設政府，時成，顒已立定主意，決計廢穎立熾。惠帝有兄弟二十五人，相繼死亡，惟穎熾及吳王晏尚存。晏材質庸下，熾卻早年好學，故顒推立為皇太弟，且因四方分裂，禍難未已，並請下詔調停，期得少安。小子有詩歎道：<br><br><br><br>　　擾擾江山已半傾，如何翻欲作干城？<br><br>　　狂瀾一決難重挽，大錯由誰誤鑄成。<br><br><br><br>　　欲知詔命如何，且看下回錄敘。<br><br><br>　　劉淵為亂華之首，故本回敘述，特別加詳。至插入李雄一段，因五胡十六國中，雄首先僭號，比劉淵尚早旬月。敘劉淵，不得不夾敘李雄，志禍始也。賈渾夫婦，忠烈絕倫，渾入《忠義傳》，渾妻宗氏，入《列女傳》，本回敘述無遺，意寓褒揚，為忠臣義婦作一榜樣。典午之季，綱常墜地，得此二人以激勵之，寧非一發千鈞之所系耶？張方之惡，較諸王為尤甚，後可廢，太子可黜，而車駕何不可西遷？獨怪滿朝文武，行屍走肉，毫無生氣，一任惡人之肆行無忌，播弄朝綱。哀莫大於心死，而身死次之，晉臣固皆心死者也，何怪五胡之乘間亂華乎？而惠帝更不足責焉。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=15.htm>上一篇</a> &nbsp;&nbsp;&nbsp;&nbsp; <a href=17.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>