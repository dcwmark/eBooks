<html>
<head>
<title>開放文學--歷史通俗演義 - 兩晉--第三十二回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=30.htm>上一篇</a> &nbsp;&nbsp;&nbsp;&nbsp; <a href=32.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第三十二回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>誅逆登基羊後專寵　乘釁獨立石勒稱王</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說劉粲為劉聰長子，少時卻也聰雋，具文武才。自得為宰相後，威福自專，遠忠賢，近奸佞，任情嚴刻，拒諫飾非﹔好興宮室，羅列妾媵，相國府彷彿紫宮。及繼承大位，毫無慼容。聰後靳月華，得尊為皇太后，樊氏號弘道皇后，宣氏號弘德皇后，王氏號弘孝皇后，這四後俱在妙年，未滿二十，面龐兒均皆齊整，模樣兒又皆輕狂，此次劉聰已死，眼見得四位嫠婦，不耐守孀，好在嗣主粲能體心貼意，善代父勞，一身周旋四後，夜以繼日，挨次烝淫，婦人家水性楊花，樂得屈尊就卑，共圖歡樂。聰只烝一單後。粲能烝及四人，確是跨灶。但粲已有妻孥，未免多嘴，粲乃立妻靳氏為皇后，想又是靳准家兒。子元公為太子，大赦境內，改年漢昌。<br>　　司空靳准，陰蓄異志，潛入白粲道：「臣聞諸公欲行伊霍故事，將先殺太保，次殺臣身，另推大司馬統攝萬幾。陛下若不先圖，臣恐禍機不遠，便在旦夕間了。」粲矍然道：「恐無此事，休得相疑！」准怏怏退出，恐粲轉告諸劉，反致殺身，乃急商諸太后皇后，教她們乘間進讒。二後俱系靳家兒女，當然唯命是從，趁著粲入宮行樂，便說諸劉如何設謀，如何廢主，雖是無端捏造，一經鶯簧百囀，竟覺得語語似真。靳月華尤善逞刁，對著粲前，嗚咽與語道：「宗臣等密謀廢立，無非為嗣君烝淫而起，嗣君欲脫免此禍，幸勿再至妾宮，妾願與陛下生別，冀得少安。」看官試想！粲與靳月華，已似膠漆相投，融成一片，哪裡還分拆得開？經此一激，遂不管它是真是假，是好是歹，便毅然下令，收逮太宰上洛王劉景，太師昌國公劉顗，大司馬濟南王劉驥，大司徒齊王劉勱等，一古腦兒斬首。驥弟車騎大將軍吳王劉逞，亦連坐被誅，惟太傅朱紀，太保呼延晏，太尉兼尚書令范隆，出奔長安。<br>　　粲又大閱上林，謀討石勒，命丞相劉曜為相國，都督中外諸軍事，貿鎮長安。授靳准為大將軍，錄尚書事。准暗囑內侍，令勸粲晏處後宮，凡軍國重事，盡付大將軍裁決。粲正流連四美，倚翠偎紅，巴不得有此良臣，代主國事，好使他安心縱樂。哪知准懷著鬼胎，潛謀不軌，乃大權到手，遂矯托粲旨，用從弟靳明為車騎將軍，靳康為衛將軍，彷彿王衍三窟。所有宮廷宿衛，概歸兄弟三人節制，於是決計作亂，戒兵待發。金紫光祿大夫王延，老成碩德，向負時望，准欲引為臂助，遣人與謀。延怎肯從亂，且擬入宮告粲，途次為靳康所劫，送至准處。准把延拘住，當即勒兵入宮。宮中無人阻攔，一任准等闖進，直登光極殿，使人執粲。粲尚在太后宮中，與靳月華飲酒調情，突見甲士馳入，還道是同宗發難，走匿&#29248;下。甲士呼道：「司空有令，請主上升殿！」粲聽了司空兩字，不待收捕，便放膽出來，隨甲士趨入殿中。哪知靳准竟高升御座，瞋目叱粲，說他種種淫虐，罪在不赦，粲才覺著忙，雙膝跪下，叩頭乞哀。女婿向岳丈磕頭，理所應有，可惜這岳丈不肯容情。准置諸不睬，竟喝令左右，將粲刺死，一面拘拿劉氏眷屬，無論男女，不問少長，皆屠戮東市，只留著靳太后靳皇后二人。發掘劉淵劉聰陵墓，梟聰死屍，焚毀劉氏宗廟。准與劉氏無仇，乃殘毒至此，是必冥冥之中，另有一種公案。嗣是徹夜鬼哭，聲聞百里。惟征北將軍劉雅，得出奔西平。准自號大將軍漢天王，稱制置百官，召語漢臣胡嵩道：<br><br>　　「從古無胡人為天子，今將傳國璽付汝，汝可送還晉家。」既屠劉氏，卻不願為帝，靳准毋乃太愚。嵩不敢受。准又怒起，立命殺嵩，另派人通使司州。司州尚有晉屬地，由河內太守李矩，遷為刺史，聞漢使到來，不知何因。至相見時，來使語矩道：「劉淵屠各注見前文。小丑，因大晉內亂，乘隙稱兵，矯稱天命，至使二帝幽沒北廷，現由靳大將軍漢天王，為晉復仇，屠滅劉氏，謹率眾扶侍梓宮，請代表上聞！」矩乃飛奏元帝，遣太常韓胤等奉迎梓宮。胤尚未至平陽，那劉曜石勒等，已合兵攻准，眼見是戰雲擾擾，不便進行。准潛居宮禁，超擢私黨，誅鋤異己，仍將王延釋出，令為左光祿大夫。延怒罵道：「屠各逆奴，我豈肯為逆臣？快快殺我！且剜我左目置西陽門，右目置建春門，好看相國大將軍入都，同誅逆賊哩。」准當然大憤，把延殺死。<br><br>　　相國劉曜，自長安發兵討逆，大將軍石勒，亦率精銳五萬人，先驅討准，據住襄陵北原。准屢撥兵挑戰，勒堅壁不動，通書劉曜，願會師同進。曜行抵赤壁，正與呼延晏朱紀范隆相遇，報明平陽慘狀，且言曜母及兄，亦俱遭害。曜不禁大慟，誓報親仇。呼延晏等遂請曜即尊，謂：「國家不可一日無主，應先加尊號，維繫眾望。」曜即依議，就在赤壁設壇，行即位禮，大赦境內，惟准一門不在赦例。改元光初，使朱紀領司徒，呼延晏領司空，太尉范隆以下，各仍原職。遣使拜石勒為大司馬大將軍，加九錫，增封十郡，進爵趙公。勒進攻平陽，收降羌羯人民七萬餘名，均徙往所部郡縣。劉曜亦檄征北將軍劉雅，鎮北將軍劉策，進屯汾陰，作為聲援。靳准聞兩路進兵，恐不能敵，乃使侍中卜泰，持了乘輿服御，送往勒營，情願修和。勒將泰囚送曜營，曜釋了泰縛，婉顏與語道：「先帝末年，實亂大倫，司空仿行伊霍故例，使朕得登大位，不特無罪，並且有功﹔若能早迎大駕，當以政事相委，寧止免死？卿可為朕入城，具宣此意。」泰乃別去，返報靳准。准已害曜母及兄，恐曜未必相容，因沈吟不決。會車騎將軍喬泰王騰，衛將軍靳康與將軍馬忠等，刺殺靳准，推靳明為盟主，再使卜泰齎奉傳國六璽，獻與劉曜。曜欣然語泰道：「使朕得此神璽，建帝王大業，實賴卿力。」因厚待卜奉，囑令返報，許他歸降。<br>　　石勒聞卜泰持璽降曜，未嘗報勒，遂不禁怒起，增兵攻明。明出戰屢敗，嬰城固守，且遣人向曜求救。曜使劉雅等納降，靳明率平陽士女萬五千人，奔歸曜營，不料曜變了面目，俟明入見時，一聲呼喝，便把他兩手<img src=vmqjl.gif align=absmiddle border=0>住，推出梟斬，且將靳氏全家誅戮，就是靳太后靳皇後等，亦悉數祭刀。惟靳康女，饒有姿容，為曜所羨，擬納為皇后。女慨然道：「陛下既誅妾父母兄弟，還要留妾何用？況妾家犯了逆案，致受誅夷，古人懲逆鋤惡，尚當污宮伐樹，難道可容留子女麼？」靳家亦有烈女，不得謂部婁之下，必無松柏。說至此，淚容滿面，越覺令人生憐。曜怎忍下手，還與她譬喻百端。康女總咬定一個「死」字，始終不肯從曜。曜乃縱令自去，且免康一子，使奉靳氏宗祀。<br>　　迎母胡氏喪於平陽，還葬粟邑，諡為宣明皇太后，追尊三代為皇帝，徙都長安，前築光世殿，後築紫光殿。立羊氏為皇后，羊氏就是晉惠帝繼室，從前五廢五復，九死一生，不料尚有這一段外緣，要去做那外國皇帝的正宮。曜嘗私問羊氏道：「我比司馬家兒優劣何如？」羊氏嫣然一笑，復柔聲作昵語道：「陛下乃開國聖主，怎得與亡國庸夫，互相比論？彼貴為帝王，只有一妻一子及本身三人，尚不能保護，使妻子受辱庶人手中，妾當時已憤不欲生，何意復有今日？妾生長高門，誤配庸奴，嘗怪世間男子，為甚麼無丈夫氣？及得侍陛下，趨奉巾櫛，乃知天下自有丈夫，正不能一概並論呢。」虧她老臉，說得出這種話兒。曜聞言大悅，寵愛有加。羊氏也格外逢迎，&#29248;第承歡，情好百倍。接連生下三子，長名熙，次名襲，幼名闡，並得曜寵。曜前妻卜氏，已有子數人，曜竟舍長立幼，以羊氏長男熙為嗣，冊為太子，另封諸子為王。繕宗廟，定社稷，用司空呼延晏議，謂：「晉以金德王天下，今宜承晉，取金水相生之義，不必沿漢舊號，可改稱為趙。趙出天水，正與水德相符。」於是自稱大趙，復以匈奴大單于為太祖，冒頓讀若墨特，見《前漢演義》。配天，淵配上帝，牲牡尚黑，旗幟尚玄，頒令大赦。且使侍中郭氾，持節署石勒為太宰，領大將軍，進爵趙王。<br>　　勒已入平陽，修復淵聰二墓，收瘞劉粲以下百餘屍骸，並將渾儀樂器，徙至襄國，一面遣左長史王修，至長安獻捷，且賀曜即位。修謁曜稱臣，呈上勒表，曜見表文中多恭遜語，很是欣慰，便留修館宴，待遇甚優。勒有舍人曹平樂，前由勒遣至長安，應對皆如曜意。曜使侍左右，未曾遣歸，至是獨向曜進言道：「大司馬遣修到此，外表輸誠，內覘強弱，待修一返，報明虛實，彼必將潛兵西來，輕襲乘輿。羯人無信，不可不防！」曜矍然道：「卿言甚是，朕幾為他所算。」遂發輕騎追還郭氾，且將王修牽出斬首。修隨吏劉茂逃歸，報明修被殺情形，勒遂回襄國，捕誅平樂家人，夷及三族，追贈修為太常，並下令示眾道：<br><br>　　孤兄弟之奉劉家，人臣之道過矣。若微孤兄弟，豈能南面稱朕哉？根基既立，便欲相圖。天不助惡，使假手靳准，孤惟事君之體，當資舜求瞽瞍之義，故復推崇令主，齊好如初。何圖長惡不悛，殺奉誠之使，帝王之起，復何常耶？趙王趙帝，孤自取之，名號大小，豈其所節耶？此後與劉氏絕好，俾眾週知！<br><br>　　自勒下此令後，與曜交惡，遂成仇敵，這便是胡羯分離的張本，也就是劉曜滅亡的禍根了。夷狄原無信義，但曜勒交惡，曲在曜，不在勒。秦州刺史陳安，即晉南陽王保都尉，他本是個反覆無常的小人，曾叛保附漢，叛保事，見前回。尋復降成。及劉曜即位，又遣人至曜處奉表，為保復仇。原來保聞愍帝凶耗，便欲稱尊，好容易過了一年，竟自稱晉王，改元建康，分置官屬。保體極肥大，相傳重量至八百斤。想非十六兩秤。平居嗜睡，闇弱無能。部將張春楊次，觸怒被責，因忿懟不平，相謀殺保。陳安嘗逼攻上邽，偏此次上表劉曜，自稱秦州刺史，托名討賊。曜權詞答復，安即引兵攻殺楊次，張春遁去。當下檢出保屍，用天子禮安葬，私諡曰元，因即向曜告捷。曜授安為大將軍，使鎮上邽。嗣是晉又失去秦州。<br>　　還有蓬陂塢主陳川，嘗自號寧朔將軍，兼陳留太守。晉豫州刺史祖逖，遣人招撫，川願效指揮。逖攻張平樊雅時，川曾撥部將李頭往助，力戰有功，得逖優待，贈給駿馬。頭感歎道：「若得此人為主，雖死無恨。」及平誅雅降，均見前回。頭仍返蓬陂，不意陳川疑頭歸逖，將頭殺死。頭黨馮寵，率親屬四百人，投奔逖軍。川得報益怒，竟入掠豫州諸郡，大獲子女車馬，滿載而歸，行至谷水，突有一彪人馬，從斜刺裡殺出，截住川眾，不許飽揚。川眾顧命不遑，亂奔亂竄，還管甚麼輜重。那時子女車馬，仍得重歸。看官欲問這支人馬的來歷，便是由祖逖差來，統將叫做衛策。策既截還所掠，還報祖逖。逖命將子女車馬，各歸原主，一無所私，百姓大悅。獨川恐逖進討，思借外援，自忖長安太遠，未便通使，不如就近依附石勒，或得呼應較靈，乃奉書襄國，乞降求救。石勒即遣從子石虎，率兵五萬，往援陳川。可巧祖逖亦引兵來攻，彼此相見，免不得一場大戰。逖兵寡失利，退駐梁國。既而勒將桃豹，復率精騎至蓬關，遂與石虎陳川，共擊祖逖。逖設伏待著，敗虎前驅，虎乃退去，與陳川同還襄國，留桃豹守川故城，即蓬陂塢。當下由虎倡議，請勒自稱尊號。勒左長史張敬，右長史張賓，左司馬張屈六，右司馬程遐，及諸將佐百餘人，當然贊成虎議，異口同辭。勒佯不肯允，虎等又復上書道：<br><br>　　臣等聞有非常之度，必有非常之功，有非常之功，必有非常之事。是以三代陵遲，五霸迭興，靜難濟時，績侔睿古。伏維殿下天縱聖哲，誕應符運，鞭撻宇宙，弼成皇業，普天率土，莫不來蘇。嘉瑞征祥，日月相繼。物望去劉氏，威懷於明公者，十分而九矣。今山川夷靜，星辰不孛，夏海重譯，天人系仰，誠應升御中壇，即皇帝位，使攀附之徒，蒙盡寸之潤，請稱大將軍大單于領冀州牧趙王，依漢昭烈在蜀，魏王在鄴故事，以河內、魏郡、汲郡、頓邱、平原、清河、巨鹿、常山、中山、長樂、樂平十一郡。並前趙國、廣平、陽平、章武、渤海、河間、上黨、定襄、范陽、漁陽、武邑、燕國、樂陵十三郡，合二十四郡戶二十九萬為趙國，封內依舊，改為內史。准禹貢冀州之境，南至盟津，西達龍門，東至於河，北至塞垣，以大單于鎮撫百蠻，罷並朔司三州，通置部司以監之。伏願欽若昊天，垂副群望，剋日即位，翹首俟命！勒覽書後，尚裝出許多做作，西向五讓，南向四讓。越演越丑。僚佐等叩頭固請，勒乃允諾，即趙王位，赦境內殊死以下，騰出百姓田租半額，分賜孝悌力田及死義子孫帛各有差。孤老鰥寡，每人谷二石，大酺七日，依春秋列國及漢初侯王故例，每世稱元，號為趙王元年。史家稱為後趙，示與劉曜有別。勒建社稷，立宗廟，營東西官署，從象中郎裴憲，參軍傅暢杜嘏，並領經學祭酒，參軍續咸庾景，並領律學祭酒，任播崔濬，並領史學祭酒，中壘將軍支雄，游擊將軍王陽，並領門臣祭酒。禁胡人陵侮華族，遣使循行州郡，勸課農桑，朝會始用天子禮樂。加張賓為大執法，專總朝政，位冠僚首。署石虎為單于元輔，都督禁衛諸軍事，加驃騎將軍，賜爵中山公。其餘群臣，授位進爵有差。又悉召武鄉耆舊，均至襄國，與同歡飲，暢敘平生。獨舊鄰李陽，不敢赴召。陽嘗與勒爭漚麻池，互致毆傷，所以畏縮不前。勒掀髯道：「我方經營天下，豈與匹夫為仇？陽盡管前來，決無他患。」乃又遣鄉人召陽，陽只好硬著頭皮，隨同見勒，伏地謝罪。勒下座扶陽，引臂令起，且與笑語道：「孤往日惹卿老拳，卿亦飽孤毒手，事成已往，何足介懷？」因特給巨觥，命他暢飲，並賜陽甲第一區，拜為參軍都尉。不念舊惡，原是厚道，惟拜官賜第，毋乃太過。嗣復下令道：「武鄉是我故里，譬如漢朝的豐沛，百年以後，魂靈仍當歸復，應豁除三世賦役，不得苦我鄉人。」<br><br>　　會聞桃豹自蓬陂敗還，頗以為慮，乃致書與逖，願同和好。看官閱過上文，已知豹居守蓬陂，逖亦使部將韓潛，率兵掩入蓬陂塢，據住東台，從東門出入。豹守西台，從南門出入，與潛相持至四旬。逖用布囊盛土，偽作米狀，使千餘人運囊與潛，又別使數人挑米繼進。豹見他陸續運糧，發兵出劫，挑米各人，棄擔遁去。豹眾正苦饑疲，奪得糧米，自然喜歡。獨豹以逖糧食充足，不免加憂。逖卻令部將馮鐵，梭巡汴水，適值勒將劉夜堂，運糧饋豹，馮鐵即報知韓潛，會兵截擊，逐走夜堂，盡奪軍糧。豹聞糧被奪去，料知難守，遂夤夜出走，遁往東燕城。<br>　　逖又使韓潛進次封邱，馮鐵據有蓬陂，自至雍邱駐節，規畫兩河，剿撫兼施。石勒所遣各鎮戍，不是散走，就是降逖，累得勒無法可施，只好與逖通好，乞求互市。逖得書不報，但默許商人往來，按貨課稅，收利十倍。勒因逖籍隸范陽，祖父墓皆在故里，特令范陽守吏代為修墓，並置守塚二家。逖乃遣使報謝，貽贈方物。勒厚賞逖使，報逖禮儀，計馬百匹，金五十斤。既而逖將童建，擅殺新蔡內史周密，走降石勒。勒斬建首，函送與逖，且寄逖書道：「叛臣逃吏，是我深仇，建負將軍，膽敢叛亡，我國非逋逃藪。亦與將軍同惡，故梟惡以聞。」逖答書稱謝，自是勒眾來降，逖亦不納，彼此各禁侵暴，兩河南北，少得安息。小子有詩詠道：<br><br>　　中流擊楫誓澄清，百戰河南眾丑平。<br>　　畢竟祖鞭先一著，虜庭也自懾威名。<br><br>　　石勒與逖修和，另圖幽冀並三州，欲知他略地情形，待至下回再詳。<br>　　靳准屠劉氏，劉曜亦屠靳家，天為劉氏之縱惡，而假手靳准，又為靳氏之肆逆，而假手劉曜，然則世人亦何苦縱惡肆逆，而自取滅門之禍哉？靳康有女，尚知守貞，而羊氏曾為中國皇后，乃委身強虜，獻媚貢諛，我為中國愧死矣。篇目特標明羊後，嫉之也。石勒之力攻靳明，固未免營私，但如靳氏之敢為大逆，正應聲罪行誅，豈可如曜之挾詐欺人，誘其降而復殲之乎？故略情原跡，勒尚不失為正，而曜則行同鬼蜮，未足服人，至殺靳使，而其理尤曲矣，宜乎勒之背曜獨立也。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 兩晉 </a>>> </font></td>
     <td width="60%" align=right><a href=30.htm>上一篇</a> &nbsp;&nbsp;&nbsp;&nbsp; <a href=32.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>