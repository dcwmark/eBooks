<html>
<head>
<title>開放文學--歷史通俗演義 - 唐史--第十三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=12.htm>上一篇</a> &nbsp;&nbsp;&nbsp;&nbsp; <a href=14.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第十三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>玄武門同胞受刃　&#24208;江王謀反被誅</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說建成元吉，聞世民將往洛陽，又私自相謀道：「秦王若至洛陽，大權在手，勢更難制，不如留住長安，尚是一個匹夫，還可設法除他呢。」乃密令心腹數人，迭上封事，只說是「秦王左右，得赴洛陽消息，無不喜躍﹔此去恐不復來」云云。那時老昏顛倒的唐高祖，又為他所惑，竟將秦王鎮洛的囑言，撇置腦後。世民以高祖一再信讒，也自覺孤危起來。可見玄武門之禍，全是高祖激成。元吉且想出一法，欲招誘秦府驍將，使為己用。他平時所最畏懼的，是秦府中的尉遲敬德，敬德善用槊，又善避敵槊，每當出戰，輕騎入敵陣中，敵雖聚槊攢刺，終不至受傷，且往往奪取敵槊，還刺敵人，各將無不畏服。元吉亦常習槊，欲與敬德角藝，敬德請元吉加刃，自己獨把刃除去，一往一來，角逐多時，元吉恨不得將敬德一槊刺死，偏敬德似生龍活虎一般，左跳右躍，無從下手，嗣經元吉覷出破綻，兜心一槊，總道他已受創，哪知敬德是賣弄手段，故意直立，令他刺來，待至槊已接近，竟用手接住，奮力一扯，把槊奪去，元吉反剩了一雙空手。敬德復將槊給還元吉，令他再刺，元吉再刺再失，三刺三失，方不敢與敬德交手，赧顏而退。史稱敬德善槊，一再提及，俗小說中反說他用鐵鞭，不知何據。但心中卻很是畏忌，密勸建成與他結交，私贈金銀器一車。敬德拜辭道：「敬德出身微賤，值天下喪亂。久陷逆地，幸虧秦王提拔，得事聖朝，現欲酬報知遇，尚愧未遇，至於殿下前更無功效，何敢當賜？若私許殿下，便懷二心，徇利棄忠，恐殿下亦所不取呢。」建成無詞可答，只得收回送禮。敬德轉語世民，世民道：「公心如山嶽，雖積金至鬥，公亦不移。但恐非自安計，還應思患預防。」敬德受教而出。隔了數日，果有刺客在門外探望，敬德竟把門大開，安臥不動，刺客逡巡自去。建成元吉，復入訴高祖，誣言敬德有謀反意，高祖竟欲殺敬德，賴世民入朝固請，乃得免罪。元吉又譖程知節，有詔出知節為康州刺史。知節語世民道：「大王股肱羽翼，若盡被摧折，身何能久？知節誓死不去，幸早決計。」世民尚是躊躇，忽又接到詔敕，勒令房玄齡杜如晦兩人，出秦王府，於是秦府僚佐，類皆自危。長孫無忌，系世民妻舅，與房玄齡為莫逆交，玄齡私語無忌道：「今嫌隙已成，禍機將發，不早為謀，禍及社稷。公與秦王誼關至戚，不若勸王為周公事，保全家國。存亡安危，正在今日。」無忌告知世民，世民又召問杜如晦，如晦亦勸世民從玄齡言。他如秦府門客，無不慫&#24898;世民，速定大計。只李靖李世勣兩人，不發一言。<br>　　會突厥兵又來犯邊。建成薦元吉將兵北討，高祖遂將兵事屬元吉。元吉請調尉遲敬德為先鋒，且悉簡秦府精卒，同討突厥，敬德亟與長孫無忌，入白世民道：「大王尚不早決，禍在目前了。」世民道：「同氣相關，怎忍下手？」敬德道：「人情無不畏死，大眾願以死奉王，這是所謂天授了。天與不取，反且受殃，王奈何沾沾小仁，不顧大局？」世民默然不答。忽有率更丞唐府官名。王晊馳入，似欲有言，因見長孫尉遲兩人在側，一時又未敢遽發。世民早已覺著，便起與王晊密談。晊說了數語，便即退出。世民因告無忌道：「適由王晊來報，謂齊王與太子定計，欲我與太子至昆明池，餞齊王北行，即就席前伏著勇士，置我死地，太子可入求內禪，齊王當立為太弟。」無忌不待說畢，便道：「先發制人，後發為人制，兩語可決了。」世民歎道：「骨肉相殘，古今大惡，我誠知禍在旦夕，但欲待他先發，然後仗義出討，方為有名。」觀此言，可知世民亦處心積慮。敬德在旁接入道：「大王若再不聽敬德，敬德不能留居大王左右，束手就戮，請從此辭。」無忌復道：「王不從敬德言，無忌亦當相隨同去。」一推一扯，不怕秦王不上此台。世民乃再召府僚集議，大眾齊聲道：「大王以舜為何如人？」世民笑道：「舜是古聖人，何消問得。」眾復道：「假使舜徇父命，濬井不出，必為塗泥，完廩不下，必為灰燼，怎能澤被天下，法施後世？大王既知舜為聖人，何不權宜行事？」世民道：「且問諸龜卜，再決行止。」眾乃取龜為卜，突有一人進來，投龜棄地道：「卜以決疑，不疑何卜，今日箭在弦上，不得不發，難道問卜不吉，便好罷手麼？」爽快之至。世民視之，乃是幕僚張公謹，便道：「如公言，事果可行麼？」公謹道：「非但可行，且應速行。」世民乃決。遂令長孫無忌，密召房杜二人定計。玄齡如晦，均謝無忌道：「敕旨令我二人，不得事王，今若私謁，必坐死罪，不敢奉教。」無忌還報世民，世民不覺動怒，竟拔出佩刀，持給敬德道：「玄齡如晦，怎敢叛我，公試持刀往觀，若彼二人果無來意，可用我刀殺死了他，持首回來。」前緩後急，是前情亦寓做作。敬德遂與無忌同行，見了房杜二人，即與語道：「王已決計，公等宜速入！」玄齡道：「我等四人同去，恐惹人注目，宜各歸各行，且我與杜公，亦須改裝方可。」於是玄齡與如晦，皆改服方士裝，令無忌先行，兩人陸續前往，敬德獨繞道回秦府。世民即與房杜等定下密謀，越宿照行。<br>　　是夕，太白經天，太史令傅奕，密奏太白星現秦野，秦王當有天下，高祖閱奏畢，正值世民入朝，因舉原奏示世民，世民請屏去左右，密陳建成元吉，淫亂後宮。高祖大驚道：「有這般事麼？」世民又道：「臣兒自問，無絲毫辜負兄弟，偏他二人時欲加害，謂替世充建德復仇，臣兒若果枉死，永違君親，已是可痛，且魂歸地下，亦愧見諸賊，還乞陛下恩宥！」說罷，竟嗚嗚咽咽的哭將起來。慧兒也會撒嬌。高祖益愕然道：「明日即當審問，汝宜早參。」世民應聲趨退，即於夜半調兵，命長孫無忌等帶領，往伏玄武門。未幾天曉，建成元吉，已由張婕妤密遣內侍，走報世民密奏情形。元吉即語建成道：「今日入朝，恐防有變，不如托疾為是。」建成道：「內有妃嬪，外有宮甲，秦王雖強，恐亦無法可施，我等不如往參，自探消息。」乃俱乘馬入玄武門。進至臨湖殿，聞高祖已召集裴寂蕭瑀陳叔達封德彝宇文士及竇誕等人，臨朝會審，彷彿一出六部大審。料知情勢不佳，立即返奔，將出玄武門，忽聞背後有人叫道：「太子齊王，何故不入朝？」元吉回頭一顧，並非別人，就是積世冤家李世民。他也不遑答應，便從弓袋中取出弓箭，接連三射，均被世民閃過。似此沒用，焉能濟事？最後一箭，經世民接住，也取弓搭著，向建成射去。建成總道是他還射元吉，毫不備防，颼的一聲，竟倒撞馬下，嗚呼哀哉！元吉不暇顧建成，三腳兩步的逃至門首，兜頭碰著尉遲敬德，又復返走。世民正追元吉，不防元吉回馬撞著，兩人都墜落馬下。元吉先起，奪世民弓，敬德馳救世民，嚇退元吉，即扶世民至別室暫憩，又出室去追元吉。元吉欲入武德殿，面奏高祖，偏後面弓弦一響，轉身卻顧，已是不及，恰巧箭入咽喉，立時暈倒。敬德搶步上前，拔刀下斲，梟取首級，復回至建成屍旁，也將他首級梟下，驀聞玄武門外，人聲馬沸，料知外面已有戰事，因即攜了兩首，跨上了馬，跑至門前。見張公瑾閉關拒守，便問道：「外勢如何？」公謹道：「東宮將馮翊馮立，齊府將薛萬徹等，領著好幾千人，來攻此門，我故將門掩住，免他闖入。」敬德道：「長孫公所領伏兵，曾否出擊？」公謹道：「區區百騎，怎能退敵？現雲麾將軍敬君弘，在此宿衛，已領兵殺出去了。」敬德道：「待我出兵觀戰。」公謹乃放他出門。敬德一馬馳出，正值守兵敗回，報稱：「敬將軍陷入敵中，已經殉難。還有中郎將呂世衡，也經戰死，東宮齊府兩軍，移攻秦府去了。」敬德大怒，策馬逕進﹔馳至秦府門首，為東宮齊府兩軍所阻，不由的瞋目怒叱道：「咄！你等試看這兩個首級，系是何人？」說著，即將兩首級懸在槊上，擎示兩軍，且復大聲道：「奉詔誅此兩人，如爾等抗違上命，罪與兩人相類，爾等亦何苦尋死呢。快快解散，免同受刑！」東宮齊府兩軍，見血淋淋的兩顆首級，確是建成元吉，且聽敬德說著奉詔二字，越覺心虛膽怯，便一哄而散。薛萬徹禁遏不住，即帶了數十騎，亡奔終南山。馮翊馮立，也各自逃去。<br>　　高祖因三子俱未朝參，還疑他是彼此避面，樂得模糊過去，再作計較，匆匆輟朝，留裴寂蕭瑀陳叔達等待命朝堂，自挈妃嬪至海池中，泛舟為樂。外面打架，甚是熱鬧，他尚全未聞知，挈眷游湖，也可謂莫愁天子。忽見岸上有一個鐵甲鐵鍪的大將，持著長槊，匆匆奔來，便遙叱道：「來者何人？」那將即下馬置槊，倒身下拜道：「臣便是尉遲恭。」高祖道：「卿來做什麼？」敬德答道：「秦王以太子齊王作亂，起兵誅逆，恐驚動陛下，特遣臣來宿衛。」高祖驚詫道：「卿且起來！太子齊王現在哪裡？」敬德起答道：「已俱授首了。」高祖不覺失色，連侍側的妃嬪，也都玉容慘淡，戰慄異常。高祖亟命內侍，往召裴寂蕭瑀陳叔達等人，內侍慌忙馳去﹔小子乘這來往的空隙，且把尉遲敬德至海池事，略行表明。急忙補敘，不肯滲漏一筆。敬德既嚇退宮府兩軍，復入玄武門回報世民，世民問明情由，便道：「事已至此，我只好入宮謝罪。」敬德道：「且慢！上意尚未可測，容敬德先去探明。」便將兩首級交給世民，自己馳入朝堂，晤著裴寂等人，便與他說明原委。裴寂道：「此事如何上聞？」敬德道：「待敬德闖入宮去，寧死敬德，毋死秦王。」言畢，即大踏步跑入裡面，禁兵攔他不住，竟被他闖至宮前。有內侍出阻道：「聖上幸海池泛舟。」敬德不待說完，便轉向海池跑去。既已謁見高祖，據實陳明，便即拱手立著，過了片刻，裴寂蕭瑀陳叔達等人，均隨內侍到來。高祖已命攏舟泊岸，便問裴寂等道：「不圖今日竟見此事，後事將如何處置？」蕭瑀陳叔達齊聲道：「太子齊王，自起義以來，未嘗預謀。反一立儲貳，一封王爵，又不聞有甚麼功德，徒然離間骨肉，肇禍蕭牆。惟秦王功蓋天下，內外歸心，為陛下計，正當乘這事變，立為太子，委以軍國重務。陛下便可垂拱而治了。」樂得推重秦王。高祖方轉驚為喜道：「這本是朕的素願哩。」敬德在旁，即乘機入奏道：「陛下既願立秦王，現在外事尚未平靖，請速降手敕，令諸軍並受秦王節制。」高祖即顧宇文士及道：「卿速去擬詔，待朕回朝發落。」士及聞命即去。高祖仍帶著妃嬪，乘輦入宮，敬德及裴寂等，還至朝堂候旨，既而高祖臨朝，由宇文士及呈上草詔，高祖即命士及出東上閤門，宣佈詔敕，安定眾心。復遣黃門侍郎裴矩，赴東宮曉諭將士，一律罷歸。隨即語敬德道：「卿去召秦王來！」敬德似飛的去了。高祖仍復還宮，時為武德九年六月庚申日，看似閒筆，恰為承上起下，點醒眉目之文，萬不可少。適當盛暑，高祖開襟納涼，忽見世民趨入，伏地請罪，高祖慰撫道：「近日以來，種種懷疑，幾似曾母投杼，不能自解。今建成元吉，膽敢作亂，死有餘辜，不過事關骨肉，出此變端，可恨亦可悲呢。」誰叫你釀成此禍。世民仰首，見高祖露著兩乳，便用口吮他乳頭，眼眶中卻簌簌下淚，淋濕高祖胸前。高祖也忍淚不住，世民益復大號。恐是假情。父子正在對泣，那宇文士及及裴矩等，入宮復旨，當然勸慰一番，世民乃告別出外，回入秦府。秦府中人，復白世民道：「斬草不除根，終貽後患，建成元吉，各有子嗣數人，應一並捕誅，方可無虞。」世民也不禁止，一聽僚佐所為。於是建成子安陸王承道，河東王承德，武安王承訓，汝南王承明，巨鹿王承義，元吉子梁郡王承業，漁陽王承鸞，普安王承獎，江夏王承裕，義陽王承度，統行捕到，一並處死，罪人不孥，況屬猶子，謂非世民之忍，其誰信之？秦府僚佐，尚欲搜捕東宮餘黨，列名計百餘人，世民也不加禁，還是尉遲敬德，極力諫阻道：「為罪只有二人，今已誅死，不宜再及支黨。若輾轉牽連，恐反激成禍亂，何以求安？」世民乃請旨大赦。高祖因頒發赦文，大致謂：「凶逆大罪，止建成元吉二人，其餘黨與，一無所問。」又詔立世民為皇太子，國家庶事，皆由皇太子處分。自此詔一下，世民雖未受禪，已不啻一嗣皇帝了。句中有刺。<br>　　太子洗馬魏征，曾勸建成早除世民，至是為世民所知，即召征入見，征長揖不拜，世民益怒，遂呵責道：「汝何故離間我兄弟？」征坦然道：「先太子若聽征言，何至今日受誅？從前管仲為子糾臣，曾射齊桓中鉤，人各為主，何必諱言？」世民聽了，轉易怒為喜道：「公可謂抗直了。」遂引為詹事主簿。又召還王珪韋珽杜淹，命珪與征同為諫議大夫。嗣又查得&#24208;江王瑗，曾與建成密通書牘，謀害世民，乃令通事舍人崔敦禮，馳驛召瑗，令他入京對薄，敦禮至幽州，見瑗時，只說是促令入朝，尚未明言對簿事。瑗已自覺心虛，亟召將軍王君廓入商。看官聽著，&#24208;江王瑗，系太祖孫，高祖從弟，例封王爵，曾與趙郡王孝恭，合討蕭銑，無功可述，移調洛州總管，又因劉黑闥入犯，棄城西走。高祖顧念本支，不忍加罪，改任瑗為幽州都督，且恐他才不勝任，特令右領軍將軍王君廓輔行。任官務求稱職，不應私及親舊，高祖此舉，也是失策。君廓前本為盜，悍勇絕倫，降唐後積有戰功，瑗欲倚為心腹，許與結婚，聯成親屬，每有所謀，輒為商議，所以奉召入朝，亦邀他入決行止。哪知君廓卻自有肺腸，偏視瑗為奇貨，欲借他一個頭顱，討好新太子，圖些後來的功業。當下眉頭一皺，計上心來，便語瑗道：「事變未可逆料，大王為國家懿親，受命守邊，擁兵十萬，難道一介使來，便從他入京麼？況太子齊王，為皇上親子，尚受巨禍，大王入京，恐未必能自保呢。」說著，即佯作涕泣狀。瑗奮然道：「公誠愛我，我計決了。」死了死了。遂拘禁敦禮，徵兵發難，並召北燕州刺史王詵，參謀軍事。兵曹參軍王利涉進言道：「王今未奉詔敕，擅發大兵，明明是造反了。若諸刺史不遵王令，王將如何起事？」瑗聞言，又不禁懮懼起來，便搓手道：「這…這且奈何？」實是沒用。利涉又道：「山東豪傑，嘗為竇建德所用，今皆失職為民，不無怨望，大王若發使馳語，許他悉復舊職，他必願效馳驅，然後遣王詵外連突厥，由太原南趨蒲絳，大王自整兵入關，兩下合勢，不過旬月，可得中原了。」瑗大喜，轉告君廓。君廓道：「利涉所言，未免迂遠。試思大王已拘住朝使，朝廷必發兵東來，大王尚能需緩時日，慢慢的招徠豪俊，聯結強胡麼？現乘朝廷尚未征發，即日西出，攻他不備，當可成功。君廓不才，蒙王厚待，願作前驅。」這一席話，又把瑗哄動過去，便道：「我今以性命托公，內外各兵，都付公調度便了。」君廓索了印信，立即趨出。利涉得知此信，慌忙入白道：「君廓性情反覆，萬不可靠，王宜以兵屬詵。幸勿委任君廓。」瑗又生起疑來，正在猶豫未決，似此庸柔，還想造反，一何可笑。忽報君廓調動大軍，誘去王詵，將詵殺死了。瑗驚惶失措，接連又有人入報道：「朝使敦禮，已由君廓放出獄中，現正曉示大眾，說明大王造反，將來攻殺大王呢。」瑗愈覺驚惶。回顧利涉，已是不知去向，轉思君廓已與己結婚，或者所報失實，就是語語是真，也可親往詰問，奈何叛我至此？遂披甲上馬，帶領左右數百人，疾馳而出。巧值君廓過來，即欲開口質問，偏君廓已叫著道：「李瑗與王詵謀反，拘敕使擅徵兵，詵已伏誅，爾等奈何尚從逆瑗，自取夷戮？快快回頭，助我誅逆，可保富貴。」說罷數語，瑗手下俱奔散，單剩瑗一人一騎，哪裡還能脫逃？當由君廓指揮眾士，將瑗拖落馬下，反<img src=vmqjl.gif align=absmiddle border=0>了去。瑗罵君廓道：「小人賣我，後將自及。」君廓也不與多辯，竟將他絞死，傳首京師，有詔廢瑗為庶人，升君廓為幽州都督。小子有詩歎&#24208;江王道：<br>　　絕無才智敢稱戈，事事狐疑可奈何？<br>　　白刃臨頭還未悟，徒言賣我是由他。<br>　　幽州既平，太子世民，令魏征宣慰山東。欲知魏征宣慰情狀，且看下回分解。　　<br><br>　　尉遲敬德之殺齊王，與王君廓之殺&#24208;江王，兩相映照，彷彿一回對偶文字。敬德雖為秦府宿將，然總不得謂非高祖臣，觀其躍馬禁中，擅殺元吉，繩以《春秋》大義，無君之罪，固已顯然。但世民敢殺太子，敬德亦何不可殺齊王？晉趙穿弒靈公，《春秋》且歸獄趙盾，況如世民之手刃同胞，夷戮諸子乎？於敬德何尤焉？王君廓之計殺&#24208;江王，為國除逆，較諸敬德之只知秦王，不知高祖，情狀迥殊。但&#24208;江王既願與為婚，倚為心腹，則先當忠告善道，格其非心。吾料瑗性懦弱，當必畏而相從，萬一不然，乃聲罪致討，公私兩盡，瑗亦尚有何辭耶？狡哉君廓，陷瑗於法，借此圖功，《春秋》之律在誅心，蓋視敬德為尤忍者。敬德小忠，不能無譏，君廓之忠似大矣，而實則大奸。大奸似忠。亶其然乎？ <br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=12.htm>上一篇</a> &nbsp;&nbsp;&nbsp;&nbsp; <a href=14.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>