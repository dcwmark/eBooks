<html>
<head>
<title>開放文學--歷史通俗演義 - 唐史--第四十四回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=43.htm>上一篇</a> &nbsp;&nbsp;&nbsp;&nbsp; <a href=45.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第四十四回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>信妾言皇后被廢　叢敵怨節使遭戕</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說王皇后受冊以後，始終未產一男。玄宗生性漁色，與王皇后不甚恩愛，不過因她是患難夫妻，預平內亂，所以強示優崇，俾正後位。應四十一回。當時後宮有一趙麗妃，本潞州娼家女，容止妖冶，歌舞俱嫻。玄宗為諸王時，曾至潞州，納入此女，大加寵愛，即位後冊為麗妃。父元禮，兄常奴，皆因妃干進，得任美官。妃生子嗣謙時，後宮劉華妃已生子嗣直，長嗣謙一兩歲，論起理來，無嫡可立，應該立長，玄宗寵愛麗妃，竟於開元二年，立嗣謙為皇太子，這已是根本上的錯誤。論斷明允。趙麗妃外，尚有皇甫德儀，劉才人等，也因姿色選入，頗邀上寵。皇甫德儀生子嗣初，劉才人生子琚，子以母貴，幼即封王，嗣初系玄宗第五子，受封鄂王，琚系玄宗第八子，得封光王。還有陝王嗣昇，母妃楊氏，排行第三，就是將來的肅宗皇帝。鄫王嗣真，錢妃所出，排行第四，第六子名叫嗣玄，封鄄王，第七子早殤。這八子生日，均在玄宗未即位時。到即位後，選入武攸止女，武女生得聰明秀媚，杏臉桃腮，差不多與武則天相似，武氏常生尤物，莫非關係風水不成？入宮時僅十餘齡，偏已瞭解風月，善承意旨，引得這位玄宗皇帝，特別愛憐，居然與她朝歡暮樂，形影相依，所有趙麗妃皇甫德儀劉才人等，統覺相形見絀，漸漸失寵。玄宗冊封武氏為惠妃，惠妃恃寵生驕，不但輕視趙麗妃等，就是入謁正宮，也是勉強周旋，動多失禮。王皇后看不過去，免不得當面呵斥，她遂隱懷忿恨，嘗在玄宗面前，撒嬌弄癡，泣訴王後如何妒悍，如何潑辣。玄宗正愛戀惠妃，怎肯令他人得罪嬌姿？當下激動怒氣，趨入正宮，便大聲痛罵王後，且說要即日廢去。王後泣下道：「妾不過得罪寵妃，並未嘗得罪陛下。就使陛下不念結髮舊情，獨不記妾父阿忠，即仁皎小名。脫紫半臂易鬥面，為陛下作生日湯餅麼？」語見《王後本傳》，想是睿宗被幽時候。玄宗聽到此言，也不禁良心發現，把怒氣銷了一半，因把廢後問題，又擱置了好幾年。<br>　　惟惠妃日思奪嫡，滿望產一麟兒，當可上覬後位，鎮日裡祈禱神佛，果然雨露有靈，紅潮不至，十月滿足，生下一兒，面目很是韶秀，酷肖乃母，不但惠妃喜出望外，就是玄宗也得意極了。三朝命名，叫作嗣一。名中寓意，已作長兒。哪知鞠育年餘，竟爾夭逝，玄宗非常悲痛，追封悼王。接連又值惠妃懷娠，格外注意，參茶補品，幾不知服了多少，待至分娩，又得一男，貌秀而豐，彷彿圖畫中嬰兒，玄宗命名曰敏，總道他豐頤廣額，定可延年，不意甫及週歲，又染了絕症，無藥可醫，嗚呼哀哉，乃復追封為懷哀王。既而惠妃又生一女，貌亦甚麗，數月即殤，追號上仙公主。三次生而不育，造化小兒亦惡作劇。至四次成孕，復幸生子，取名為清，那時玄宗及惠妃，喜中帶懮，只恐生而不育，復蹈覆轍，湊巧宋王妃元氏入宮賀喜，見玄宗面帶愁容，問明情由，玄宗即以實告，元氏遂替他設法，請出居藩邸，願代撫養，且自己甫生嬰孩，可以哺乳。玄宗大喜，惠妃也很贊成。時宋王憲即成器改名，見四十二回。雖徙封寧王，藩邸仍舊，乃將乳兒送至寧邸，由元妃親為乳哺，視若己生，後來竟得長成，受封壽王。嗣惠妃又生一男二女，男名為琦，女號咸宜公主，太華公主，亦皆成年。後文自有交代。惠妃既得生男，越加驕恣，與王皇后更不相容，時常在玄宗前，搬弄是非，誣成後罪。玄宗已著了色迷，禁不住惠妃絮聒，鬱憤交並，又欲廢後，偶然記起故人姜皎，可與密謀，因復召入京師，令為秘書監，與商廢後事情。皎以後無大過，必欲廢立，只好將她無子一事，作為話柄，尚可塞謗。玄宗亦以為然。及皎退出，竟與同僚談及秘謀，頓時輾轉相傳，都下共知。玄宗聞他漏泄機關，不覺大怒，嚴詞譴責。張嘉貞迎合上意，劾皎妄談休咎，構成罪狀，乃請制懲皎，杖配欽州。皎且悔且恨，行至半途，得病身亡。皎未能諫正君失，不死何為？王皇后得此消息，愈不自安，只因平日撫下有恩，除武惠妃外，卻無一人談及後短，所以玄宗尚在躊躇，又懸宕了兩年。<br>　　後兄守一，常欲為後划策，補救事前，因思前時姜皎傳言，只為無子一事，倘或幸產一男，便可免廢，於是今日祈神，明日禱佛，也作兒女子態，應該速死。寺僧明悟，乘機迎合，謂皇后應祭南北斗，取霹靂木刻天地文，及皇上名字，合佩身上，便可得子，將來並可追步則天皇帝。守一喜得秘訣，急忙入告皇后。皇后也不明好歹，當即照行。偏有人通知武惠妃，惠妃便稟明玄宗，無非將巫盅厭勝等罪，加在皇后身上。玄宗即驟入中宮，把皇后身上一搜，果有證物，害得皇后有口難分，沒奈何說出守一轉告，是為求子起見。玄宗早欲廢後，苦無罪案可援，此次得了證據，還管什麼真偽，便手敕頒發有司，大致說是：「皇后王氏，天命不祐，華而不實，且有無將之心，不可以承宗廟，母儀天下，其廢為庶人。」又將守一賜死。可憐王後弄巧成拙，貶入冷宮，懨懨成病，不久亦亡。後宮思慕後德，多半哀慟。玄宗亦覺自悔，乃以一品禮斂葬。<br>　　武惠妃既陷死皇后，遂想繼立，玄宗恰亦有意，令群臣集議。御史潘好禮獨上書諫阻，略云：<br>　　臣聞諸禮，父母仇不共天，春秋子不復仇，不子也。陛下欲以武惠妃為後，何以見天下士？妃再從叔祖非他，三思也，從父非他，延秀也﹔二人皆干紀亂常，天下共嫉。夫惡木垂&#30282;，志士不息，盜泉飛溢，廉夫不飲﹔匹夫匹婦尚相擇，況天子乎？願慎選華族，以稱神祗之心。春秋宋人夏父之會，「無以妾為夫人」，齊桓公誓葵丘曰：「無以妾為妻。」此聖人明嫡庶之分也。分定則窺競之心見矣。今太子非惠妃所生，而妃固有子，若一儷宸極，則儲位將不安，古人所為諫其漸者，良有以也，願陛下詳察之！<br>　　玄宗此時，尚非全然昏昧，且朝中宰相，亦多說武惠妃不當為後，所以惠妃癡心妄想，仍歸無效。<br>　　惟玄宗侈心已生，喜功好大，張說自朔方還朝，適張嘉貞坐弟贓罪，左遷幽州刺史。說代秉大政，迎合上意，建議封禪。又恐突厥乘間入寇，特用兵部郎中裴光庭計議，遣中書直省袁振，慰諭突厥毗伽可汗，徵召番臣，從駕東封。毗伽可汗與闕特勒暾欲谷環坐帳下，置酒宴振，且與語道：「吐蕃狗種，奚契丹本突厥奴，猶得尚主，獨我國求婚，屢不見賜，究是何意？」振許為奏請，乃遣大臣阿史德頡利發入貢，阿史德系突厥姓，頡利發，乃突厥官名。扈駕東巡。玄宗先幸東都，備齊法駕，於開元十三年仲冬啟蹕，百官四夷從行，有司輦載供具，數百里不絕。及駕至泰山，親祀昊天上帝於山上，令相臣祀五帝百神於山下。次日，祭皇地祗於社首，又次日御幄受朝，大赦天下，封泰山神為天齊王。張說多引親近屬吏，辦理供張，禮畢加齎，往往超入五品，但不及百官。中書舍人張九齡，勸諫不納，而且扈從士卒，僅得紀勛，毫無賜物，因此多有怨言。如此乏財，何必張皇。玄宗還朝，也知國用匱乏。進計臣宇文融為戶部侍郎，從事搜括，不顧民生，歲入得增緡錢數百萬。玄宗目融為奇才，大加寵信。獨張說陰加裁制，遇融建白，往往沮抑不行。融遂勾通御史中丞李林甫，共劾說引用術士，徇私納賄，應亟加罷斥云云。玄宗敕源乾曜詣御史台，徹底查訊。乾曜嘗奏阻封禪，與說不合，更因說不自檢束，跡有可疑，遂加重複奏。玄宗再令高力士視說，說正惶懼得很，見力士到來，故意的蓬頭垢面，席稿待罪，且乞力士代為緩頰，悄悄的贈他珍物。俗語說得好：「得人錢財，替人銷災。」力士既得好處，樂得賣些人情，復旨時極陳張說苦狀，並言說為功臣，不宜重譴，玄宗乃止罷說相職。令為集賢院學士，專修國史。<br>　　先是左史劉知幾，領國史幾三十年，著有《史通》四十九篇，評論今古，嘗言作史須兼三長，一曰才，二曰學，三曰識，時人推為名論。著作郎吳兢，襄輯史事，《則天實錄》，實出兢手。及說修國史，知幾坐子太樂令貺罪，貶為安州別駕，抑鬱而終。說追覽《則天實錄》，中有宋璟激動張說，使辯證魏元忠事。說不禁憤歎道：「劉五太不肯相借」。原來劉有兄弟五人，劉最幼，因叫他劉五，吳兢時適在座，起身答道：「這是兢所編成，史草具在，不可使明公枉怨故人。」說遂求兢改易數字，兢正色道：「若徇公請，是史非直筆，何足取信後世？況明公肯受善言，犯顏敢諫，直聲已足傳播，何必掠美沽名呢？」夾敘此事，所以傳吳兢，並及劉知幾。說乃罷議，令仍舊草。玄宗雖已罷說政事，仍然器重，遇有大事，往往遣人咨問。適吐蕃使臣至都，呈入國書，用敵國禮，玄宗恨他不臣，意欲發兵進討，左丞相源乾曜，素來是唯唯諾諾，沒甚主見，新任同平章事李元紘杜暹，但知清潔自守，也不甚熟悉邊情，玄宗乃召張說入議。說面奏道：「吐蕃無禮，原宜討伐，但近與吐蕃連兵十年，甘涼河鄯諸州，不勝疲敝，他果悔過求和，請陛下大度包荒，姑聽款服，俟邊困少紓，養精蓄銳，再圖撻伐未遲。」玄宗聽了，意殊未懌，淡淡的答了一語，只說待與王君■熟商，再定進止。說不便申諫，叩首而出，殿外遇著源乾曜，便與語道：「君■有勇無謀，貪功心急，若入議邊事，必主用兵，我言定不見用，但恐邊釁一開，師勞財匱，君■能發不能收，不但君■自誤，且從此誤國呢。」張說智料，原是足取。乾曜不加可否，惟含糊答應，算作了事。圓滑得很，也是投時利器。<br>　　看官道君■是何等人物？他是個瓜州人氏，投入右驍衛將軍郭知運麾下，知運與他同籍，倚為心膂，此處敘入君■籍貫，並非別寓褒貶，實為下文■父被虜張本。累功至右衛副將。知運嘗屯兵河隴，以勇略聞名，頗為戎夷所憚。開元九年，病歿軍中，君■即起代知運，得為河西隴右節度使，判涼州都督事。玄宗因欲討吐蕃，特召他入朝，果然不出張說所料，一經入議，便請發兵，玄宗即將西征全權，委與君■，君■即日還鎮，調集邊旅，定期出征。吐蕃聞唐軍大集，出發有期，先遣部酋悉諾邏，入寇大鬥拔谷，轉攻甘州，焚掠鄉聚。君■獨勒兵不戰，暫避寇鋒。可巧天下大雪，寒冰四沍，吐蕃兵不堪皸凍，逾積石山，取道西歸，君■乃發兵追襲，令秦州都督張景順為先鋒，自為中軍。妻室夏氏，亦有勇力，環甲持兵，作為後應，道出青海，履冰西渡，望見前面有駝車數十乘，載有輜重，料知為虜兵後隊，當即一鼓齊上，掩擊過去。吐蕃輜重兵，多半老弱，怎能抵敵？霎時間如鳥獸散，所有駝車，盡被唐軍奪去。唐軍再行前進，那虜兵已逾大非山，飛奔而去，眼見得不便窮追，奏凱而回。當下張皇報績，由玄宗加授君■為大將軍，兼封晉昌縣伯，以君■父壽為少府監，聽令居家食俸，不必蒞事。就是君■妻夏氏，也得封為武威郡夫人，一面召君■夫婦入覲，親加慰勞，賜宴廣達樓，厚加金帛。待君■謝恩還鎮，吐蕃酋悉諾邏等，又攻陷瓜州，毀壞城牆，擄去刺史田元獻，及君■父壽，分兵攻玉門軍及常樂。常樂令賈師順，登城固守，吐蕃將莽布支招降不聽，屢用強弩射死虜目，莽布支乃撤圍退去。君■聞警，亟率眾援玉門，悉諾邏縱俘還報，傳語君■道：「將軍嘗以忠勇許國，何不一戰？」君■因父壽被虜，不敢縱擊，只好登城西望，涕泗滂沱。貪功之報。悉諾邏因出兵多日，糧食將盡，也即退歸。<br>　　是時西突厥別部突騎施，突騎施部曾為默啜所滅，見前文。有一頭目蘇祿，善事拊循，頗得眾心，因聞默啜已死，遂糾眾得三十萬，復雄西域，自為可汗，開元中遣使入朝，玄宗曾授蘇祿為右武衛大將軍，進封順國公，尋且加號忠順可汗。且以蕃將阿史那懷道女，許嫁蘇祿，號為交河公主。蘇祿鬻馬安西，傳公主教，齎給都護杜暹，暹怒叱道：「阿史那女，敢宣教麼？」喝左右笞責來使，把他逐出。蘇祿引為大辱，遂陰結吐蕃，誘令入寇。於是吐蕃贊普，復與蘇祿合兵，入攻安西。都護杜暹，已入為同平章事，副都護趙頤貞，攝行大都護事，開城出走，擊卻虜兵。蘇祿以行軍失利，且聞暹已入相，無可報怨，隨即退還。吐蕃贊普也收兵自歸。王君■欲報父仇，亟率精騎數千人，馳赴肅州，邀擊贊普，那知贊普早已遠去，空費了一番跋涉，免不得神喪氣沮，怏怏而回。還次甘州南鞏筆驛，總道是太平無忌，毫不設備，偏來了瀚海州司馬護輸等，突入驛館，來殺君■，君■猝不及防，竟被刺死，舁屍而去。及部眾聞變往追，才將遺屍奪還，看官道君■何故被刺？原來涼州附近，有回紇契珽■思結渾四部番民，雜居成族。回紇部長承宗，受職瀚海都督，契苾部長承明，受職賀蘭都督，思結部長歸國，受職盧山都督，渾部長大得，受職&#33263;蘭都督。至君■為河隴節度，四都督恥受節制，屢與君■齟齬。君■竟奏白玄宗，說他共蓄叛謀。玄宗方信任君■，立命將四都督流徙嶺南。瀚海司馬護輸等，本是承宗舊部，因欲為承宗復怨，乃刺死君■。玄宗聞報，很是痛惜，特贈荊州大都督，飭地方官護喪還葬，且詔令張說撰墓誌銘，御書&#37816;碑。說曾料他有勇無謀，未知碑文上如何說法？可惜此文失考，我未曾見。再命右金吾衛大將軍信安王褘，系太宗子，吳王恪孫。為朔方節度使，另調朔方節度使蕭嵩，為河西節度副大使，互相援應，共備吐蕃。嵩引刑部員外郎裴寬為判官，與君■判官牛仙客，同掌軍政。又奏調建康軍使張守珪為瓜州刺史，修築故城。板榦甫立，吐蕃兵猝至，城中相顧失色，莫有鬥志。守珪故示鎮定，竟在城上置酒作樂，談笑自如。虜疑有他計，立刻引退。那時守珪恰縱兵奮擊，斬虜首至數百級，餘眾俱抱頭竄去。守珪遂修復城市，招撫流離，瓜州復成巨鎮，有制以瓜州為都督府，即授守珪為都督。蕭嵩復縱反間計，偽說與吐蕃將悉諾邏通謀，吐蕃贊普棄隸縮贊，信為實情，誘殺悉諾邏。悉諾邏為吐蕃名將，被殺後軍士懈體，吐蕃因此漸衰。後來嵩任河西節度使，與隴右節度使張忠亮大破吐蕃兵於渴波谷，進拔大莫門城。左金吾將軍杜賓客，又在祈連城下，擊敗吐蕃兵，擒住虜將。瓜州都督張守珪，暨沙州刺史賈師順，復破吐蕃大同軍。信安王褘，亦乘勢克復石堡城，城當河右要衝，四面懸崖，非常險固，前為吐蕃陷沒，留兵據守，屢擾河西，經褘出兵規復，分屯要害，拓地千里，令虜不得前，河隴遂安。玄宗聞捷大喜，改稱石堡城為振武軍。吐蕃屢敗生畏，乃奉表謝罪，乞累世和親。玄宗意尚未許，適陝王嗣昇，改名為濬，徙封忠王，嗣昇即肅宗見上文。兼河北道行軍元帥，開府置官。僚屬皇甫惟明，入白他事，因奏言與吐蕃和親，足息邊患，玄宗乃命惟明與內侍張元方，出使吐蕃，並賜書金城公主，諭令傾城內附。棄隸縮贊厚待唐使，且遣使悉臘，隨惟明等入朝，奉上誓表，且貢方物。金城公主又請給《毛詩》《春秋》《禮記》正字，玄宗亦准令頒給，並與吐蕃划境定界，以赤嶺為兩國分域，立碑證信。時已在開元二十一年了。小子有詩歎道：<br>　　自古外交無善策，議和議戰兩無成。<br>　　許婚雖是羈魔術，何竟華夷作舅甥？<br>　　吐蕃款附，又發兵討奚契丹，欲知行軍詳情，俟至下回續敘。　　<br><br>　　武則天後，又有武惠妃，則天害死王皇后，惠妃亦譖死王皇后，吾不知王武何仇，累遭殘噬若此？玄宗親見武後遺毒，且手定宮闕，誅死諸武，乃獨戀戀於一武攸止遺女，聽信讒言，甘忘結髮，色之害人大矣哉！抑有可怪者，高宗好色而喜功，玄宗以孫繩祖，殆亦與高宗相似，河隴連兵，日久不已，虜既有心求和，正可因勢利導，罷兵息民。張說進諫，可從不從，王君■貪功希寵，反誤信之，君■自誤而殺身，玄宗被誤而妨國。厥後賴有二三良將，屢次卻虜，而虜眾始不敢前，然勞師費餉，已不知凡幾矣。況虜終未滅，仍與修和，是何若早從說言之為愈乎？至若高宗初政有永徽，玄宗初政有開元，高宗信許敬宗言而封泰山，玄宗亦信張說言而封泰山，兩兩相對，祖孫從同，無惑乎其有初鮮終也。史家嘗稱玄宗為英武，其然豈其然乎？ <br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=43.htm>上一篇</a> &nbsp;&nbsp;&nbsp;&nbsp; <a href=45.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>