<html>
<head>
<title>開放文學--歷史通俗演義 - 唐史--第九十四回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=93.htm>上一篇</a> &nbsp;&nbsp;&nbsp;&nbsp; <a href=95.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第九十四回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>入陷阱幸脫上源驛　劫車駕急走大散關</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說僖宗聞巨寇已平，獻入巢首，即御大玄樓受俘，當命將巢首懸示都門。至黃巢姬妾等，跪在樓下，約有二三十人，僖宗望將下去，統是花容慘澹，玉貌悽惶，美人薄命，天子多情，倒也動起憐香惜玉的意思來了，當下開口宣問道：「汝等皆勛貴子女，世受國恩，如何從賊？」這句話由上傳下，總道必是叩首乞憐，便好借此開恩，充沒掖廷，慢慢兒的召幸，誰知跪在前面第一人，舉首振喉道：「狂賊凶悖，國家動數十萬大眾，不能剿除，竟致失守宗祧，播遷巴蜀，試想陛下君臨宇宙，撫有萬乘，尚且不能拒賊，乃反責一女子，女子有罪當誅，滿朝公卿將相，應該從何處置？」強詞頗足奪理。僖宗聽了，不禁變憐為嗔，易愛成怒，即傳諭左右，概令處斬，自己返駕入宮。可憐那數十個美人兒，只為那一念偷生，屈身從賊，終難免刀頭一死。臨刑時，吏役多生憫惜，爭與藥酒，各犯且泣且飲，統皆昏醉，獨為首的婦女，不飲不泣，毅然就刑。前後總是一死，何不決死前日。刀光閃處，螓首蛾眉，都成幻影，不必細說。色即是空。<br>　　且說李克用回軍汴州，朱全忠開城出迎，固請克用入城，就上源驛作為客館，款待甚優，饌具皆豐，音樂畢備。克用少年好酒，免不得多飲數杯，醉後忘情，言多必失。全忠更假意謙恭，克用卻一味倨傲，於是全忠挾嫌生忿，遂起了一片毒心，欲將克用置諸死地。克用不無小過，全忠何竟太毒？是晚，宴犒克用兵士，統令部將勸酒，灌得他酩酊大醉。全忠返室，召部將楊彥洪入商，議定一策，密令兵士至大路間，聯車豎柵，塞住不通，一面發兵圍攻上源驛，呼聲動地。克用醉臥方酣，毫不覺悟，帳外親卒，只有薛志勤史思敬等十餘人，已是驚醒，猛聞汴兵殺入，料知有變，亟持械出鬥，獨留郭景銖入內，喚醒克用。景銖叫了數聲，並不見答，忙將克用掖置&#29248;下，用水沃面，才解去克用睡魔，報知禍事。克用始張目援弓，起身外出，志勤見克用出來，亟拈弓發矢，射斃汴兵數人，欲奪走路。怎奈汴兵縱起火來，煙燄四合，迷住雙目，忍不住叫起苦來。老天卻還保全克用，竟雷電交作，大雨傾盆，把煙燄撲滅無餘，但黑沉沉的罩住驛門。克用酒意未消，尚是支撐不定，幸經志勤見機奮勇，扶住克用，招呼左右數人，逾垣突圍，趁著電光隱現，覓路急走。汴兵扼橋守住，由志勤力戰得脫，史思敬孤身斷後，竟至戰死。志勤保護克用，登尉氏門，縋城得出。監軍陳景思手下三百餘人，本與克用同入汴城，至此均為所害。枉死城中，卻多了一班枉死鬼。朱全忠聞克用得脫，忙與楊彥洪乘馬急追，彥洪語全忠道：「胡人急必乘馬，節使如見有乘馬胡人，便當急射，休使走脫！」全忠點首應諾，相偕出城。彥洪見前面有人走動，飛馬急追。全忠落後，因天黑不能辨認，錯疑彥洪是沙陀將士，一箭立殪，這是該死。那克用卻早已遠遠颺去了。<br>　　克用妻劉氏，頗多智略，隨克用駐軍營。克用左右，倉皇奔歸，說是汴人為變，上下盡死。劉氏聲色不動，竟把還兵殺斃，隱召大將入議，令約束全軍，翌日還鎮。到了天明，克用走歸，欲勒兵往攻全忠，為雪恨計。劉氏道：「君為國討賊，救人急難，今汴人不道，隱謀害君，君當上訴朝廷，剖明曲直，若遽舉兵相攻，反致曲直不明，彼轉有所借口了。」說得甚是。克用乃引兵北返，移書責問全忠。全忠復書，托言前夕兵變，僕未預聞，朝廷自遣使臣，與楊彥洪密議，彥洪已經伏罪，請公諒察！既經歸咎彥洪還要架誣朝廷，凶狡尤甚。克用明知是假，懷恨不平。及返至晉陽，即表陳：「朱全忠負義反噬，命幾不保，監軍陳景思以下，枉死三百餘人，乞即遣使按問，發兵討罪！」僖宗得見此表，不禁大駭，暗思黃巢伏誅，方得少息，怎可再啟兵端？乃與宰相等熟商，頒詔和解。克用不肯伏氣，表至八上，極言全忠包藏禍心，他日必為國患，乞朝廷削他官爵，委臣率本道兵往討，得除禍首，才免後懮。僖宗仍然不從，但遣中使楊復恭等傳諭，說是事變甫定，卿當力顧大局，暫釋私嫌。克用勉強遵旨，心下總是未懌，乃大治兵甲，密圖報怨。<br>　　他有養子嗣源，本系胡人，名必佶烈，年方十七，克用愛他驍勇，養為己子。上源一役，嗣源跟著克用，護翼出城，身冒矢石，獨無所傷，因此益得克用愛寵，委以軍務。還有韓嗣昭張嗣本駱嗣恩張存信孫存進王存賢安存孝七人，俱系少年多力，願為克用養子，冒姓李氏，當時號為義兒，分統部眾。克用又奏請令弟克修鎮潞州，潞州本系昭義軍屬境。昭義迭經兵變，屢篡主帥，自孟方立得受旌節，因潞州地險人勁，意欲遷地為良，改就邢州為治所，潞人不悅，潛向李克用處乞師。克用正戰勝黃巢，因遣弟克修等攻取潞州，且爭邢洺磁三州地。嗣因朱全忠等，一再乞援，乃移師至汴，補前回所未詳。此次樂得奏請，朝廷不敢不允，即命克修鎮潞，惟此後分昭義為二鎮，澤潞為一區，邢洺磁為一區。克修管轄澤潞二州，克用又晉爵隴西郡王。中使楊復恭往返數次，勸慰克用，克用暫按兵不發。複光即復恭兄，複光自收復長安，即致病歿，軍中慟哭，累日不休。惟田令孜忌他威名，聞訃甚喜，且因復恭曾司樞密，屢與齟齬，即降復恭為飛龍使。幸僖宗素寵復恭，仍然倚任，所以復恭尚得自全。<br>　　複光麾下八都將，即前回所述忠武牙將鹿晏弘等。各率步兵散去。忠武將鹿晏弘，托言西赴行在，所過殘掠，到了興元，逐去節度使王勖，自稱留後。僖宗聞報，亦無可奈何。並有東川節度使楊師立，居然謀變，獨移檄行在及諸道，曆數陳敬暄十罪，也以入清君側為名，造起反來。一擊球鎮將被逐，一擊球鎮將造反，確是優劣不同。這造反的原因，係為邛州牙官阡能，因公事違期，亡命為盜，聚眾萬人，橫行邛雅。餘盜羅渾擎勾胡僧羅夫子韓求等，群起響應，官軍往討，屢為所敗。因恐上司見罪，往往掠取村民，充作俘虜。西川節度使陳敬暄，不問是非，捕到即斬，於是村民亦逃避一空，或反趨附盜巢，遂致盜黨益盛。峽賊韓秀升屈行從等，又霸佔三峽，騷擾民間。陳敬暄乃遣押牙官高仁厚，為都招討指揮使，出討阡能。仁厚謀勇兼優，六日即平五賊，即上文所述羅渾擎等。歸報敬暄。敬暄大喜，保奏仁厚為行軍司馬，再令出討峽路群賊，臨行時且語仁厚道：「此去得成功回來，當為代奏，以東川旌節相酬。」仁厚謝別至峽，焚賊寨，鑿賊船，賊眾窮蹙，執秀升行從以降。仁厚械送二犯，獻至行在，按律梟首，不勞細說。惟東川節度使楊師立，聞敬暄語，將以東川賞功，好好一個大官，怎肯甘心讓人？當然起了怨謗，傳入敬暄耳中。敬暄轉告田令孜，令孜召師立為僕射，師立越加憤迫，竟將令孜所遣的朝使，一刀殺死，並殺東川監軍，發兵進屯涪城，聲討敬暄。敬暄復薦仁厚為東川留後，令孜討師立。仁厚至鹿頭關，與師立部將鄭君雄接仗，用埋伏計，殺敗君雄。君雄退保梓州，仁厚進攻不下，乃作書射入城中，但言師立元惡，應加誅戮，餘皆不問。君雄遂引眾倒戈，返攻師立，師立惶急自殺，由君雄入梟師立，取了首級，出獻仁厚。仁厚傳首行在，有詔授仁厚為節度使，安鎮東川。<br>　　田令孜陳敬暄二人，既得平亂，權燄益張，令孜為判官吳圓求郎官，鄭畋不許，敬暄自恃有功，欲班列宰相上首。畋援例指斥，謂使相品秩雖高，向來在首相下，不得上僭。兩人遂交譖鄭畋，罷畋為太子少保，以兵部尚書裴澈代相。令孜敬暄，益肆行無忌，索性挾制天子，任所欲為。降賊叛唐的秦宗權，縱兵四出，侵掠汴州，朱全忠與戰不利，向天平軍乞援。急則求人，寬則噬人，乃是朱三慣技。天平軍節度使朱瑄，本為天平牙將，署濮州刺史。節度使曹全晸，與兄子存實，當黃巢叛亂時，先後陣亡，幸瑄入守鄆州，擊退賊眾，因功拜節度使，有眾三萬人，既接全忠來牘，乃遣從弟瑾赴汴救急。瑾至合鄉，破宗權兵，宗權退去，汴州解嚴。朱全忠出城犒軍，厚待朱瑾。及瑾告別，托致瑄書，與瑄約為兄弟。靠不住。宗權旁寇他鎮，到處焚掠，殘暴比黃巢尤甚，北至衛滑，西及關輔，東盡青齊，南出江淮，均被蹂躪，千里間不見煙火。還有鹿晏弘據住興元，仍麾眾四擾，王建韓建張造晉暉李師泰等，也率眾相從，不過因晏弘好猜，眾心未曾固結。田令孜遣人招誘，王建等率眾數千，奔詣行在，拜令孜為義父，各得封諸衛將軍，受了朝命，往攻晏弘。晏弘棄去興元，轉陷襄州。山東南道節度使劉巨容，倉皇出走，逃往成都。前在荊門破黃巢，頗有智略，惟縱寇勿追，大為失計﹔此次未戰即&#28291;，想是天奪其魄。巨容有煉汞成銀的秘方，田令孜向求不得，竟將巨容害死，並至滅族。那晏弘得了襄陽，旁掠房鄧，轉寇許州。忠武節度使周岌，也棄城遁去。又是一個逃將軍。晏弘引眾入城，自稱留後。僖宗方擬回蹕，恐沿途不靖，有礙行程，不得已授晏弘為節度使，且遣使招撫秦宗權。時王鐸為中書令，上言：「汴許接壤，朱全忠在汴，已是驕悍難制，再加一鹿晏弘，兩惡相濟，必為國患，不如召還全忠，改授他官，方為釜底抽薪的良策。」僖宗恐全忠不肯應召，反致節外生枝，但命鐸為義昌節度使，令他就近監制。<br>　　義昌軍即滄州地，是太和中創設，與汴許相近，鐸既受命，即攜帶眷屬，指日啟程。他本厚自奉養，侍妾僕從，不下百人，更有許多箱籠等件，統是惹人眼目，道出魏州，魏博節度使樂彥禎子從訓，奉了父命，出迎王鐸，行地主禮。從訓少年好色，瞧著王鐸侍妾，統是珠圍翠繞，玉貌花姿，不由的垂起涎來，冶容誨淫。既已迎鐸入館，他卻想了一計，令親卒易去軍服，扮了盜裝，自己做了盜魁，乘夜至客館中，明火執杖，破門直入。鐸驚醒好夢，披衣出望，湊巧遇著從訓，兜頭一刀，首隨刀落，復將僕從盡行殺死，單留著幾個嬌嬌嫡嫡的麗姝，由從訓摟住一個，懷抱而出，餘皆令親卒掠取，或抱或背，回寢取樂去了。鐸老且淫，應遭此報，但侍妾等得了少夫，應該賀喜。彥楨舐犢情深，將從訓事代為隱瞞，但說是王鐸遇盜，表聞行在，一面殮鐸入棺，送歸鐸家。僖宗正安排回都，還有何心查問，樂得糊涂過去。<br>　　會值南詔遣使迎女，僖宗曾許與和親，因封宗女為安化長公主，遣嫁南詔，於是啟蹕還都。沿途一帶，已是蒼涼滿目，觸景生悲，及入都城，更覺得銅駝荊棘，狐兔縱橫。趨至大內，只有幾個老年太監，出來迎謁，所有前時宮嬪采女，都不知去向，連懿宗在日最愛的郭淑妃，也無影無蹤。敘安化公主，及郭淑妃事，統是補足上文，不使遺漏。僖宗很是歎息，忽聞秦宗權僭號稱尊，不奉朝命，免不得愁上添愁，勉強頒詔大赦，改元光啟。惟宗權不赦，命時溥為蔡州行營都統，往討宗權。溥尚未出兵，宗權部將孫儒，已陷入東都，逐去留守李罕之，復攻下鄰道二十餘州，只陳州刺史趙*%，與蔡州相距百里，日與宗權戰爭，始終不為所奪。有詔令*%為蔡州節度使，*%與朱全忠聯絡，共拒宗權，宗權乃不敢過犯。此外如光州刺史王緒，與宗權聲氣相通，已兩三年，見前回。宗權發兵四擾，向緒催索租賦，作為餉需，緒不能給。宗權竟引眾攻緒，緒棄城渡江，掠江洪虔諸州，南陷汀漳。他因道險糧少，下令軍中，不得挈眷隨行。惟王潮兄弟，奉母從軍，緒恨他違令，欲斬潮母。潮等入請道：「天下未有無母的人物，潮等事母，如事將軍，若將軍欲殺潮母，不如潮等先死。」將士等亦代潮固請，緒乃舍潮母子，惟令潮不得奉母自隨，潮只好唯唯而出。適有術士語緒，謂軍中有王者氣，緒因此疑忌，往往枉殺勇將，眾皆危懼。及轉趨南安，潮與前鋒將商議，派壯士伏竹篁中，突出擒緒，反縛徇眾。眾遂奉潮為將軍，擬引兵還光州，所過秋毫無犯，行及沙縣，泉州人張延魯等，因刺史廖彥若貪暴，偕耆老迎潮，願奉潮為州將。潮乃襲擊泉州，殺廖彥若，奉書與觀察使陳岩，自請投誠。岩表請潮為泉州刺史。潮招攜懷遠，均賦繕兵，頗得吏民歡心，泉州以安。王緒被係數月，料知不能脫身，自盡了事。屠夫終無善果。<br>　　一波未平，一波又起，各藩鎮互爭權勢，又惹動兵戈，闖出一場大禍。自僖宗返駕後，號令所及，不過河西山南劍南嶺南數十州，義武節度使王處存，尚遵朝旨，且與李克用親善，盧龍節度使李可舉，與成德節度使王熔，忌克用兼忌處存，遂密約分義武地。當由可舉遣將李全忠攻陷易州，熔亦遣將攻無極縣，處存忙向克用處告急，克用率兵馳援，大破成德軍。處存亦夜襲盧龍兵，擊走李全忠，復取易州。全忠敗還幽州，恐致得罪，竟掩攻可舉，可舉無從抵拒，闔室自焚。李全忠自為留後，朝廷隨他起滅，倒也不必說了，偏田令孜招添禁軍，自增權勢，所慮藩鎮各專租稅，無復上供，一時騰不出軍餉，如何贍給新軍？令孜想出一法，奏請收安邑解縣兩池鹽賦，盡作軍需，且自兼兩池榷鹽使，哪知有人出來反對，不使令孜得專鹽榷。原來兩池鹽稅，本歸鹽鐵使征收，充作國用，至中和年間，河中節度使王重榮，截留鹽賦，但歲獻鹽三千車，上供朝廷。此次所得餘利，復被令孜奪去，當然不肯乾休，便上章奏駁令孜。彼此罪實從同。令孜竟徒重榮為泰寧節度使，調王處存鎮河中，齊克讓鎮義武。看官試想，重榮不肯割捨鹽利，與令孜爭論，難道要他捨去河中，他反俯首從命麼？當下再表彈劾令孜，說他離間君臣，釐陳至十大罪。令孜尚不止十罪，惟重榮亦豈得無過？令孜乃密結邠寧節度使朱玫，鳳翔節度使李昌符，抗拒重榮，更促王處存赴河中。處存謂重榮有功無罪，不應輕易，累表不省，只是頒詔促行。處存不得已引軍就道，到了晉州，碰著一碗閉門羹，也無心與較，從容引還。重榮知己惹禍，也向李克用求救，克用正怨朝廷不罪朱全忠，招兵買馬，將擊汴州，乃復報重榮，俟先滅全忠，還掃鼠子。重榮又催促克用道：「待公自關東還援，我已為所虜了。不若先清君側，再擒全忠未遲。」克用聞朱玫李昌符，亦陰附全忠，乃上言：「玫與昌符，與全忠相表裡，欲共滅臣，臣不得不自救，已集蕃漢兵十五萬，決定來春濟河，北討二鎮，不近京城，保無驚擾，再還討全忠，藉雪仇恥，願陛下勿責臣專擅」云云。僖宗覽表大駭，忙遣使諭解，冠蓋相望，克用不應。朱玫欲朝廷聲討克用，屢遣人潛入京城，焚掠積聚，或刺殺近侍，偽言克用所為，京師大震，日起訛言。田令孜遣朱玫李昌符，及神策鄜延靈夏等軍，合三萬人出屯沙苑，討王重榮。重榮又乞克用相援，克用乃率兵趨至，與重榮同至沙苑，與朱玫李昌符等對壘，且表請速誅田令孜及朱玫李昌符。僖宗只頒詔和解，克用怎肯依命？於是即日開戰。玫與昌符，本非克用敵手，又有重榮一支人馬，也是精悍得很，戰了半日，紛紛&#28291;散，各敗歸本鎮。克用遂進逼京城。自食前言。<br>　　田令孜聞報大驚，亟挾僖宗出走鳳翔，長安宮室，方經京兆尹王徽，修治補葺，十完一二，至是復為亂兵入毀，仍無孑遺。克用聞僖宗出走，乃還軍河中，與王重榮聯名上表，請上還宮，仍乞誅田令孜。僖宗再授楊復恭為樞密使，將與復恭同行還都。偏令孜請轉幸興元，僖宗不從，誰知到了夜間，令孜竟引兵入行宮，脅迫僖宗，再走寶雞。黃門衛士，扈從止數百人，宰相等俱未及聞，獨翰林學士杜讓能，值宿禁中，夤夜出城，追及御駕。翌日，復有太子少保孔緯等繼至，宗正奉太廟神主至鄠，中途遇盜，將神主盡行拋去。朝臣陸續追駕，也被亂兵所掠，衣裝俱盡。全是盜賊世界。僖宗授孔緯為御史大夫，令還召百官。緯復至鳳翔宣詔，宰相蕭遘裴澈等，方嫉令孜挾兵弄權，皆辭疾不見，台吏百官等，亦皆以無袍笏為辭。緯召三院御史，涕泣與語道：「布衣親舊，有急相援，況當天子蒙塵，臣子可奉召不往麼？」御史等無辭可答，只托言辦裝，緩日可行。緯拂衣欲走道：「我妻得病將死，尚且不顧，諸君乃這般遲疑，請善自為謀，緯從此辭！」我亦憤憤。乃出詣李昌符，請騎衛送至行在。昌符頗感他忠義，即贈裝遣兵，送緯至寶雞。看官閱過上文，應知朱玫李昌符二人，本與田令孜合謀，誰料聯軍敗後，僖宗出走，兩人亦幡然變計，與令孜反抗，統是小人行逕。可巧宰相蕭遘，令玫追還車駕，玫即引兵五千至鳳翔，又與鳳翔兵同追僖宗。令孜得報，復劫僖宗西走，命神策軍使王建晉暉為清道斬斲使，官名奇突。沿途多系盜賊，由建率長劍手五百人，前驅奮擊，乘輿乃得前進。僖宗以傳國璽授建，令他負著，相偕登大散嶺。適鳳翔兵追至，焚去閣道丈餘，勢將摧折，建挾僖宗自煙燄中躍過，方得脫險，夜宿板下。僖宗枕住建膝，稍稍休息，既覺始得進食，僖宗解御袍賜建道：「上有淚痕，所以賜卿，留為紀念。」都是阿父所賜，奈何不孝敬阿父？建乃拜謝。待至食畢，復啟行入大散關，閉關拒邠岐兵。邠岐兵進攻不下，方才引歸，途過遵涂驛，見肅宗玄孫襄王熅，病臥驛中，不能從行，朱玫即挾與同還鳳翔。這一番有分教：<br>　　欲思靖亂反滋亂，未報喪君又立君。<br>　　朱玫既得襄王熅，遂欲奉熅為帝，又有一番大變動了。看官試閱下回，便知分曉。　　<br><br>　　田令孜，內賊也，各道鎮帥，外賊也，內賊外賊，互相爭鬩，而亂日熾，而禍益迫，天下尚有不危且亡耶？惟內賊田令孜，罪不勝數，無善可言，而各鎮帥中尚有彼善於此之別。李克用奉詔入援，擊敗黃巢，拔朱溫於虎口，恩施最厚，第以醉後嫚言，即遭上源驛之圍攻，貝德如溫，抑何太甚？是固曲在溫而不在克用也。及克用脫歸，表請罪溫，朝廷置諸不問，曲直不明，欲已亂而反滋亂，加以田令孜之東挑西撥，如抱薪而益火，遂致藩鎮相攻，禍延畿輔，沙苑一敗，令孜奪氣，乃挾天子西行，閉關奔走，十軍阿父，以此報君，可勝慨耶！克用請誅令孜，理直氣壯，王重榮等不足以比之，故外臣中只一克用，尚知有國，尚知有君，不得盡目為賊，外此無在非賊也，賊盜滿天下，唐事已不可為矣。 <br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=93.htm>上一篇</a> &nbsp;&nbsp;&nbsp;&nbsp; <a href=95.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>