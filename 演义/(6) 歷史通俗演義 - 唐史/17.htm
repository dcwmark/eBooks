<html>
<head>
<title>開放文學--歷史通俗演義 - 唐史--第十七回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=16.htm>上一篇</a> &nbsp;&nbsp;&nbsp;&nbsp; <a href=18.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第十七回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>長孫後臨終箴主闕　武媚娘奉召沐皇恩</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說伏允可汗，聞唐軍又復殺到，慌忙從帳後逃出，跨馬疾奔，所有妻妾子女，一齊丟下。契苾何力舞刀直入，還管甚麼生命不生命，見一個，殺一個，見一雙，殺一雙，從騎緊緊隨上，各仗著快利兵器，試那番眾頭顱。番眾在昏夜中，倉猝莫辨，還疑唐軍有數十百萬到來，嚇得沒命亂跑，但教保住頭皮，總算是萬分僥倖，霎時間逃得精光，單剩伏允的妻妾子女，聚做一團，在帳後亂抖。何力當然不與客氣，指顧軍士，一一捆住。尚有雜畜二十餘萬，搬不勝搬，可巧萬均等馳至，遂幫同移取，一古腦兒送至大軍，聽候李靖發落。靖聞先驅得勝，自然欣慰。適值侯君集等，也進逾星宿川，進至柏海，與靖合軍。各路將帥，統行趨集，只有高甑生未至。靖待了兩日，方見甑生到來，免不得責備數語。甑生懷恨在心，及靖再擬窮追，他卻暗中運動諸將，意圖逗撓，湊巧吐谷渾遣使至軍，舉國請降，表文上乃是慕容順出名，靖詢明來歷，乃知伏允窮蹙，已自經死。從李靖傳文，不從《通鑑》。伏允子順為大寧王，不在軍中。至伏允死後，乃馳往奔喪。番國因兵敗主亡，統由天柱王一人所致，遂戴順為主，殺了天柱王，奉表唐師，情願投誠。靖即令飛驛馳奏，有詔封慕容順為西平郡王，仍得統轄舊部。且命李大亮駐兵數千，暫作聲援。外如李靖以下，一律還朝。靖與侯君集等，入朝復旨，太宗一一慰勞，犒賞有差。忽高甑生訐靖謀反，並陰嗾廣州刺史唐舉義，作為干證。太宗令有司案驗，毫無實據，乃坐甑生等誣告律，減死徙邊。實有可殺之罪。<br>　　既而西平郡王慕容順，懦弱無剛，竟為國人所戕。順子諾曷缽尚在少年，避匿得免。大臣爭權，國中大亂，李大亮擬往彈壓，因恐兵力不足，表請濟師。太宗令侯君集引兵往援，君集星夜前進，到了吐谷渾，與大亮同入番帳。番眾相率懾伏，不敢違命。君集大亮，查得亂首數人，捕獲正法，餘眾免究，今迎諾曷缽為主，諾曷缽才放心出來，做了可汗，自是感念唐恩，遣使入朝，請頒曆書，願奉正朔，並遣子弟入侍，太宗一一允諾，且封他為河源郡王。至貞觀十三年，諾曷缽馳驟入朝，太宗嘉他恭順，特把宗女弘化公主賜給為妻。諾曷缽非常感謝，挈了公主，仍歸本國去了。暫結吐谷渾事。<br>　　當李靖出征吐谷渾時，唐室忽遭大喪，太上皇一病不起，竟在垂拱殿中，宴駕歸天，享壽七十一歲。太宗因居喪守制，不便臨朝，特令皇太子承乾，暫行聽政。過了五月，葬上皇於獻陵，廟號高祖，諡曰大武。先是築陵制度，擬仿漢長陵故事，長陵系漢高祖陵。培高九丈。秘書監虞世南上疏，略言：「陛下聖德，度越唐虞，今乃以秦漢為法，似屬非宣，應如《白虎通》所云，墳高三仞，以昭儉德。」疏入不報。世南復奏，太宗乃召群臣會議。房玄齡等謂漢長陵高九丈，原陵光武陵。高六丈，今九丈太崇，三仞太卑，不如仿原陵制度，以六丈為定例。太宗依議而行。葬後逾年，乃御殿如初，不意過了半載，長孫皇后又復抱病，逐日增劇，太宗心不自安，命太子承乾，日夕侍母側。承乾欲請大赦，且延方士入宮禳災。後呵禁道：「死生有命，非人力可以挽回，若修福果可延年，我生平並未為惡，倘行善無效，我尚何求？況赦令系國家重典，佛老為遠方異教，俱皇上所不願為，怎得因我亂天下法？汝不宜妄奏！」太子乃不敢奏請，惟轉告房玄齡。玄齡卻入白太宗，太宗歎美不止。群臣遂請特頒赦詔，太宗已有允意，偏為皇后所聞，固請停赦，詔乃不發。會玄齡偶有小譴，令歸就第，後時已大漸，與太宗訣別，嗚咽陳請道：「玄齡久事陛下，小心慎密，不愧忠良，若非大故，幸勿輕棄。妾家本支，因緣懿戚，得列顯階，無德苟祿，最易取禍，幸勿再委政權，但得以外戚奉朝請，已出隆恩。妾生無益於時，死不可以厚葬，願因山為&#22752;，毋起墳塋，毋用棺槨，器用瓦木，約費送終，庶不致增妾罪戾，願陛下勿忘！」語語可為天下法。說至此，喉中痰已作壅，喘息了好一歇，復握太宗手道：「此後陛下為政，能親君子，遠小人，納忠諫，屏讒慝，省勞役，止游畋，妾雖死無恨了。」太宗不能無過，長孫後實是完人。太宗聽到此處，不禁淚下，只是向後點頭，反答不出甚麼言語。應有此情。後恐太宗傷心，也不欲再談。又延了一日有餘，竟瞑目而逝，年只三十六歲。如此賢後偏不永年，天道誠令人難測。<br>　　後天性仁厚，撫視庶子，幾過所生，妃嬪以下，無不愛戴，訓誡諸子，常以謙儉為先。胞兄無忌，本與太宗為布衣交，太宗因他為佐命元功，得出入臥內，且欲引他輔政。後固言不可，舉漢呂霍事以為證。太宗不從，竟命無忌為尚書僕射，後反怏怏不悅，密令無忌辭職。無忌乃一再固辭，太宗才行准奏。後喜動顏色，方無慼容。太子承乾乳媼，請增東宮什物，後怫然道：「太子所慮，無德與名，奈何請增什物呢？」後女長樂公主，下嫁長孫衝，太宗以公主為嫡後所出，敕有司資送，視長公主加倍。唐制皇姑為大長公主，皇姊妹為長公主，皇女為公主。魏征進諫道：「昔漢明帝欲封皇子，謂我子不得與先帝子比，今陛下資送公主，反視長公主加倍，臣意竊為未解。」太宗不悅，入告後知，後歎道：「妾嘗聞陛下推重魏征，不識何因，今聞征言，乃引禮義導陛下，這真是社稷臣呢。」太宗乃改令減損資奩，並賜征帛四十匹，錢四十萬，後亦遣中使齎帛賜征，且傳語道：「聞公正直，今才得實，願公常守此志，勿少變更呢！」征自是不憚極言。太宗一日罷朝，退語後道：「我總要殺此田舍翁。」後問田舍翁為誰？太宗道：「便是魏征，他屢來絮聒，且嘗廷辱朕躬，所以必殺死了他，才得泄恨。」觀此言，可知太宗納諫，非出真誠。後聞言退出，添著朝服，復入內拜賀道：「妾聞主明臣直，今朝有直臣魏征，就是陛下的聖明呢。」太宗乃轉怒為喜，待遇魏征，優禮如初。後生平最喜觀書，雖容櫛不少輟，嘗彩古婦女得失事，為女則三十卷，及崩後，始由宮司奏聞，太宗隨閱隨泣，覽畢舉示近臣道：「皇后此書，實足垂范百世，朕非不知天命，為無益的悲慟，但入宮不聞規誡，失一良佐，是以可哀。」乃追諡為文德皇后，就葬昭陵，太宗自著表序，刊&#37816;陵左。又在苑中作一層觀，屢望昭陵。一日，引魏征同登，語征道：「卿見陵墓否？」征熟視良久，方道：「臣昏眊不能見。」太宗乃指陵示征，征答道：「臣以為陛下望獻陵，若昭陵原是早見哩。」是謂譎諫。太宗為之泣下，乃令毀去層觀。惟房玄齡已早令復位，總算依後所托，不負遺言。<br>　　後生三子，一是太子承乾，一是魏王泰，一是晉王治，就是後來的高宗皇帝，太宗懷念故後，因遂鐘愛三子。魏王泰折節下士，又善屬文，太宗寵之，為後文易儲張本。即令就府中置文學館，使自引學士。諫臣等稍有異言，乃令王珪為魏王泰師，且諭泰道：「汝事珪，當如事我。」泰承上旨。每見珪必先拜。珪亦以師道自居，不稍貶損。泰嘗問珪以忠孝二義，珪語道：「王以皇上為君，事思盡忠，王以皇上為父，事思盡孝。忠孝可以立身，可以成名。」泰復道：「忠孝二字，既已受教，敢問從何處學起？」珪又道：「漢東平王蒼，嘗稱為善最樂，願王謹記勿忘！」泰乃不復言。太宗聞珪教泰，很是喜慰，語侍臣道：「吾兒可從此無過了。」卻也難必。珪子敬直，尚南平公主，太宗第三女。珪以帝女下嫁，素多挾貴，蔑視舅姑，至此獨喟然道：「主上每事循法，我當受公主謁見，為國家成一美名。」於是與夫人並坐堂上，令公主執笄盥饋，然後退入。此禮一行，凡公主下降，始行婦禮。特志之以示婦道。珪於貞觀十三年病歿，年六十九，贈吏部尚書，追諡為懿。帶過王珪。<br>　　太宗又令諸子吳王恪、齊王祐、蜀王愔、蔣王惲、越王貞、紀王慎等，分任各州都督，或為刺史。恪督安州，屢出遊獵，侵擾居民，侍御史柳范，上書彈劾，恪乃免官。後來諫議大夫褚遂良，奏稱：「皇子稚年，未知從政，不應令掌州事，現不若留居京師，待教養有成，乃可遣往治民。」太宗雖以為然，但不過召還一二人罷了。貞觀十一年七月，大雨兼旬，谷洛水溢，流入洛陽宮，毀壞官寺民居，溺死約六千餘人。有詔令所毀宮室，略加修繕，不得過費﹔撤廢明德宮內的玄圃院，把院中材料，賜給受災備民家﹔且命內外百官，各上封事，極言過失。大臣等應詔陳言，多切時弊。魏征上十思疏，尤為剴切。略云：<br>　　人君善始者實繁，克終者蓋寡，豈取之易守之難乎？蓋在殷懮，必竭誠以待下，既得志，則縱情以傲物。竭誠則胡越為一體，傲物則骨肉為行路。雖董之以嚴刑，振之以威怒，終苟免而不懷仁，貌恭而不心服。怨不在大，所畏惟人。載舟覆舟，所宜審慎。誠能見可欲，則思知足以自戒﹔將有作，則思知止以安人﹔念高危，則思謙沖而自牧﹔懼滿盈，則思江海下百川﹔樂盤游，則思三驅以為度，懮懈怠，則思慎始而敬終﹔慮壅蔽，則思虛心以納下，懼讒邪，則思正身以黜惡﹔恩所加，則思無因喜以謬賞﹔罰所及，則思無以怒而濫刑。總此十思，宏茲九得，簡能而任之，擇善而從之，則文武並用，可垂拱而治矣。<br>　　越年又復大旱，魏征更上十漸疏云：<br>　　臣奉侍幃幄十餘年，陛下許臣以仁義之道，守而不失，儉約樸素，終始弗渝，德音在耳，不敢忘也。頃年以來，浸不克終，謹用條陳，聊裨萬一。陛下在貞觀初，清潔寡慾，化被荒外，今萬里遣使，市索駿馬，並訪怪珍，昔漢文帝卻千里馬，晉武帝焚雉頭裘，陛下居常論議，遠希堯舜，今所為反欲處漢文晉武下乎？此不克終一漸也。陛下在貞觀初，護民之勞，煦之如子，不輕營為，頃既奢肆，思用人力，乃曰百姓無事則易驕，勞役則易使，自古未有百姓逸樂而致傾敗者，何有逆畏其驕而為勞役哉？此不克終二漸也。陛下在貞觀初，役已以利物，出來縱欲以勞人，雖懮人之言，不絕於口，而樂人之事，實切於心，四語最中太宗病源。此不克終三漸也。陛下在貞觀初，親君子，斥小人，比來輕褻小人，禮重君子，重君子也，恭而遠之，輕小人也，狎而近之，近之莫見其非，遠之莫見其是。莫見其是，則不待間而疏，莫見其非，則有時而昵，昵小人，疏君子，而欲致治，非所聞也。此不克終四漸也。陛下在貞觀初，不作無益，而令難得之貨，雜然並進，玩好之作，無時而息。上奢靡而望下樸素，力役廣而冀農業興，不可得已，此不克終五漸也。陛下在貞觀初，求士若渴，賢者所舉，即信而任之，取其所長，常恐不及，比來由心好惡，以眾賢舉而用，以一人毀而棄，雖積年任而信，或一朝疑而斥。夫行有素履，事有成跡，一人之毀，未必可信，積年之行，不應頓虧，陛下不察其原以為臧否，使讒佞得行，守道疏間，此不克終六漸也。陛下在貞觀初，高居深拱，無田獵畢弋之好，數年之後，志不克固，鷹犬之貢，遠及四夷，晨出夕返，馳騁為樂，變起不測，其及救乎？此不克終七漸也。陛下在貞觀初，遇下有禮，群情上達，今外官奏事，顏色不結，間因所短，詰其細故，雖有忠款而不得伸，此不克終八漸也。陛下在貞觀初，孜孜治道，常若不足，比恃功業之大，負聖智之明，長傲縱欲，無事興兵，問罪遠裔，親狎者阿旨不肯諫，疏遠者畏威不敢言，積而不已，所損非細，此不克終九漸也。陛下在貞觀初，頻年霜旱，畿內戶口，並就關外，攜老扶幼，來往數年。卒無一戶亡去，此由陛下矜育撫寧，故死不攜貳也。比者疲於傜役，關中之人，勞敝尤甚，市物襁屬於廛，遞子背望於道，脫有一谷不收，百姓之心，恐不能如前日之帖泰，此不克終十漸也。夫禍福無門，惟人所召，人無釁焉，妖不妄作。今旱熯之災，遠被鄰國，凶丑之孽，起於轂下，此上天示戒，乃陛下恐懼懮勤之日也。千載體期，時難再得，明主可為而不為，臣所以鬱結長歎者也。<br>　　太宗看到兩疏，總算優詔褒答，並給特賜。惟這位魏玄成公，征字玄成。雖然事君以忠，有犯無隱，所說十思十漸，統是抉出太宗的心病，對症發藥，但尚有一種大弊，未聞規諫，這也不免是魏公的罅漏。小子依史論敘，反不得不責備賢人了。得《春秋》大義。看官道是什麼大弊？原來太宗素性好色，見有美貌釵裙，往往不肯放過，所以弟婦楊氏，及隋後蕭氏，一古腦兒收入後宮，充作妾媵。此外妃嬙嬪御，也不可勝數。史傳上載著徐賢妃，說她五月能言，四歲通《論語》《詩經》，八歲能屬文，至十餘歲後，秀外慧中，才名卓著，太宗召為才人，累遷至賢妃，始終寵眷不衰。還有吳王恪母，是隋煬帝女兒，隋亡後輾轉入宮，也得恩寵。齊王祐母陰妃、蔣王惲母王妃、越王貞母燕妃、紀王慎母韋妃，都是太宗的佳眷。太宗意尚未足，尚想彩選幾個美人兒，作為後半世的娛樂。天意似亦恨他漁色，特地產出一個絕世嬌姝，教她來攪亂唐宮，闖出一場大禍，釀成千古未有的駭聞。這人為誰？就是人人曉得的武則天。特筆點清。武氏系並州文水人，父名士&#24415;，系高祖故交。高祖留守太原，曾引為行軍司鎧參軍，見第二回。及既受隋禪，士&#24415;得進封光祿大夫，兼義原郡公，累遷至工部尚書，加封應國公，歷利州荊州都督，得終天年。他元配為相裡氏，生下二子，長名元慶，次名元爽。繼娶楊氏，生下三女，長女嫁賀蘭氏，青年守寡，次女就是武則天。則天非武氏名，後來武氏篡唐號周，自稱為則天皇帝，乳名失傳，史冊上說她叫作武曌，相傳古無曌字，由武氏杜撰出來，以日月懸空自擬，因名為曌。生年十四，已經豔名遠播，傳入宮廷。太宗正留意物色，既聞有此美人，便遣使徵召。武母楊氏，驟然接敕，不禁大慟，握手訣別，且囑且泣，武氏獨談笑自若，且勸母道：「女得往見天子，安知非福？奈何先自悲泣呢？」已是不凡。母乃收淚，送她上車。及到京師，入宮謁見太宗，一些兒不露慌張，盈盈下拜，自陳姓氏，三呼萬歲，無不合體。太宗命她起來，舉目一瞧，正是芙蓉顏面，荳蔻年華。問她芳齡，不過二七，身子恰已頎長，彷彿有十七八歲形景。太宗略問數語，武氏均應對稱旨，最動人的，是一雙俏眼，百囀嬌喉，恁你鐵石心腸，也要被她情牽意轉。何況太宗是個色魔，哪有不稱心如意？當下命入後宮，待到黃昏時候，便召她侍寢。嬌小娃兒，已解風月，太宗尚恐她禁受不起，偏她縱體入懷，毫不怯避，春風一度，啼笑皆妍，更有一種柔媚情形，令人不醉自醉，不迷自迷，太宗雖有許多妃嬪，卻未曾經過這般滋味。到了巫峽夢闌，扶桑日上，太宗勉起視朝，看那被底嬌娃，尚在朦朧半醒，酥胸露透，眉黛春濃，太宗越瞧越愛，便賜她一個芳名，叫作媚娘，輕輕的呼了幾聲，武氏才覺惺忪，急欲起&#29248;謝恩，那太宗已自走了。視朝以後，便即下詔，冊武媚娘為才人，武媚娘當然謝賞。太宗令居福綏宮，且把那老年宮娥采女等，盡行放出。連從前高祖所寵的尹張二妃，均令出宮歸家。可報前恨。就是新近邀寵的蕭後，也不復召幸，一心一意的愛戀這武媚娘了。小子有詩歎道：<br>　　商紂喪邦本狐媚，周幽失國兆龍漦。<br>　　試看唐室留遺禍，也是蛾眉得寵時。<br>　　太宗正在歡娛，忽由西域遞來警報，又要擾動兵戈了。欲知詳情，且看下回。　　<br><br>　　敘長孫皇后之崩，不厭從詳，所以彰皇后之賢，而惜其不永天年，為唐宮志悼也。敘武媚娘之入宮，亦不肯從略，所以揭太宗之過，而嫉其至老漁色，為唐室志亂也。中錄十思十漸兩疏，有褒中寓譏意。何言之？唐代諫臣，莫如魏征，唐代奏議，亦莫若魏征之十思十漸兩疏。但長孫皇后之遺言，征應亦聞之，何不再行提及？武媚娘之召為才人，亦何不力加奏阻？徒就普通君德，陳入千百言，吾猶惜其未中主弊也。且太宗遙望昭陵，征獨以獻陵為請，未嘗勸太宗回憶後言，看似為主勸孝，實則父子之親，不及夫婦，後德可忘，而武氏即進，亂端生矣。著書人連類並敘，不特為太宗惜，抑且為魏征惜也。 <br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=16.htm>上一篇</a> &nbsp;&nbsp;&nbsp;&nbsp; <a href=18.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>