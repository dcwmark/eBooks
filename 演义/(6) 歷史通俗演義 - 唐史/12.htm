<html>
<head>
<title>開放文學--歷史通俗演義 - 唐史--第十二回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=11.htm>上一篇</a> &nbsp;&nbsp;&nbsp;&nbsp; <a href=13.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第十二回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>誅文幹傳首長安　卻頡利修和突厥</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說輔公祏棄城出走，意欲南奔越州，因左遊仙已出任越州總管，所以有心往依。偏唐將李靖入丹陽，李世勣不肯放鬆，連夜追來。公祏奔至句容，從騎只五百人，到了天暮，投宿常州，聞部將吳騷等，擬執己獻唐，連忙斬關逃去，隨身妻子，一並棄去，只有心腹數十人，走至武康，為野人所攻，西門君儀戰死，公祏被擒，送至丹陽，立即梟斬，傳首長安。又出兵分捕餘黨，凡自左遊仙以下，多半捕誅，約計公祏僭號，僅閱六月，即就殲滅。江南皆平，高祖聞捷，大喜道：「靖系蕭輔的膏肓呢。蕭輔指蕭銑及輔公祏。雖古韓白衛霍，無以過此。」遂授孝恭為東南道行台右僕射，靖為行台兵部尚書。既而行台罷撤，孝恭改任揚州大都督，靖為都督府長史，惟張善安解入京都，廷訊時委罪諸將，自稱無辜，高祖卻也赦宥，嗣由丹陽搜得逆書，由孝恭盡行齎獻，善安明與公祏通書，無可抵賴，方才伏誅。只公祏偽造伏威的詐書，也由高祖檢視，疑為實事，即追除伏威名籍，籍沒家資。鬫稜恃功不遜，為孝恭所憎，也把他所有田產，一並籍沒。鬫稜不服，竟與孝恭爭論，惹得孝恭怒起，竟誣他與公祏通謀，殺死了事。伏威受枉，鬫稜尤覺含冤。孝恭之罪，百口難辭。秦王世民，頗知伏威等含冤，及即位初年，始為昭雪，發還家產，這且慢表。<br>　　且說唐高祖武德七年，中國大勢，已歸統一，所有從前盜名竊字，割據州縣諸草寇，盡行消滅，只有梁師都尚據朔方，未曾削平。高祖暫息兵爭，整頓內治，於是正官階，定學制，修刑法，官階分作數級，以太尉司徒司空為三公，次尚書、門下、中書、秘書、殿中、內侍、為六省，又次為御史台，又次為太常、光祿、衛尉、宗正、太僕、大理、鴻臚、司農、太府，共九等，又次為將作監，又次為國子學，又次為天策上將府屬，又次為左右衛至左右領衛為十四衛，東宮置三師即太師，太傅，太保。三少即少師，少傅，少保。詹事，王公置府佐國官，公主置職司，並為京職事官，州縣鎮戍，為外執事官。文散官自從一品起，至從九品，分二十八階，武散官自從一品起，至從九品，分三十一階，大致是參照隋制，互有損益，學制有國子學、三品以上之子孫入之。太學、四五品以上之子孫入之。四門學、六七品之子孫及庶人之俊造者入之。律學、八品九品之子孫及庶人之習法令者入之。書學、習文字者入之。算學習計數者入之。六種，均隸屬國子監，惟崇文館弘文館等，為宗親及功臣子弟入學，不歸國子監統轄。此外如各州縣鄉，一律置學，限年畢業，按次遞升，與選舉法並行，學校以習經為主要科，選舉以命策為主要科，各有進階，不相混雜。刑法多從隋舊，十惡不赦，謀反、謀大逆、謀叛、惡逆、不道、大不敬、不孝、不睦、不義、內亂。五刑，笞、杖、徒、流、死。八議，議親、議故、議賢、議能、議功、議貴、議勤、議賓。俱依隋律。另訂十二律，名例、衛禁、職制、戶婚、廄庫、擅興、賊盜、鬥訟、詐偽、雜律、捕亡、斷獄。與隋制互有異同，此三條為立國大綱，故特別敘明。就是租、庸、調三法，亦重行訂定，人民十六歲以上為丁，每丁給田一頃。歲入租粟二石，便叫作租。丁男隨鄉所出，輸納綾絹絁綿布麻等，立有定限，便叫作庸。人民每歲應充公役二十日，如不欲充役，當酌出庸值，以日為計，每日出絹三尺，二十日須出絹六丈，便叫作調。倘或有事征發，閱十五日，將調免去，三十日租調俱免，遭小災免租，遇中災免調，遇大災租庸調俱免。士大夫既經食祿，不得與民爭利，征取有制，海內稱便。唐立租庸調法，已見第十回中，此處再行敘及，因相傳為唐室美制故耳。<br>　　正在整綱飭紀的時候，忽由慶州出一駭聞，乃是都督楊文幹造反，全州俱被佔領了。原來楊文幹嘗宿衛東宮，與建成最相親暱，建成與世民有隙，常與文幹密謀，欲害世民，元吉亦嘗參議，且語建成道：「欲殺世民，但教弟一舉手，便足了事，何必多設謀划呢。」談何容易。文幹很是贊成。一日，世民從高祖幸元吉第，元吉令護軍宇文寶等，埋伏室內，因潛告建成，欲踐前言。建成搖手勸止，元吉艴然道：「我不過為兄設法，與我何關得失呢？」建成道：「弟不聞投鼠忌器麼？父皇已老，倘或受驚，豈非增罪。」建成尚知有父。元吉乃止。建成私募壯士二千餘人，為東宮衛士，更調入幽州健騎三百名，分置東宮諸坊，一面薦文幹為慶州總管，暗令募選驍壯，送入長安。高祖幸仁智宮，建成居守，世民元吉皆隨行，建成語元吉道：「秦王此行，且遍見諸妃，渠多金寶，必一律賂遺，諸妃得了厚賂，總替秦王幫忙，我怎得箕踞受禍？安危大計，決諸今日。」元吉笑道：「兄前日若依弟言，此人已早除去了。」建成道：「今日父皇出行，可以舉事。」元吉問計將安出？建成附耳道：「如此如此。」元吉道：「此計甚妙。」遂與建成別去，建成即陰令郎將爾朱煥，校尉橋公山，潛運甲仗，往遺文幹，令他即速起兵，表裡相應。煥等行至中途，自恐事泄被禍，逕向高祖前告變。高祖大怒，立遣司農卿宇文穎，馳召文幹，元吉聞知，捏著一把冷汗，忙囑穎傳語文幹，令毋入京。文幹既得穎言，便道：「一不做，二不休，我不如造反罷！」遂引兵趨寧州，高祖又親書手詔，促召建成，建成大懼，不敢逕行。詹事主簿趙弘智，勸建成貶損車服，輕騎謝罪。建成左思右想，也無別法，不得已輕車減從，往抵行宮，入謁高祖，便投身委地，接連磕頭。高祖痛責一番，令左右拘住建成，監禁幕下。那寧州警報，已似雪片般到來，初說被圍，繼說被陷。高祖忙召世民問計。又要請教令郎。世民答道：「文幹豎子，有何足畏？地方有司，如不能剿滅，但遣一將往討，自可立平。」高祖道：「事連建成，恐多響應，不如由汝親行，待平賊回來，當立汝為太子，黜建成為蜀王。蜀兵脆弱，不足為變，若再跋扈，汝亦容易掃平呢。」此語亦屬失當。世民奉命即行。元吉亟賄托妃嬪，為建成緩頰，復浼封德彝勸回上意。德彝本隋室佞臣，此時竟邀高祖寵眷，往往三言兩語，得快天顏，內浸外潤，不怕高祖不為所迷，仍命建成還守京師，但責他兄弟不睦，後當痛改前非，一面歸罪王珪韋挺，及天策參軍杜淹，說他攛掇是非，並流雟州。三人真是晦氣。世民引軍西響，才至寧州附近，文幹部眾，已是驚懼萬分，因即刺殺文幹，攜手迎降。宇文穎也被擒住，押送長安，訊明正法。至世民還軍，高祖已經還朝，並不提及易儲事。世民料知中變，付諸一笑罷了。天子無戲言，況易儲問題，關係重大，奈何輕許，又奈何輕忘？<br>　　且說東突厥主處羅可汗，既迎納蕭後，及煬帝幼孫楊政道，見第六回。便欲為隋報仇，有意南侵。更兼梁師都據有朔方，屢遣人至突厥乞師，且願為嚮導。處羅乃遣將分出，自擬督兵取並州，安插楊政道，群臣多半勸阻，處羅道：「我父失國，賴隋得立，此恩如何可忘？」事詳第六回。遂不聽群謀，決計親行。命駕將發，忽然生起病來，二豎為災，數日殞命。處羅有子奧射設，面丑身弱，隋義成公主，將他廢錮，另立處羅弟頡利可汗，自己又嫁與頡利，作為可敦。原來為此。堂堂帝女，四嫁胡主，太不怕羞。公主從弟善經，與王世充使臣王文素，均留居突厥，乃共白頡利道：「從前啟民可汗，為兄弟所逼，脫身奔隋，幸虧文帝救護，得還故土。今唐天子非文帝子孫，可汗應奉楊政道，南伐唐室，借報前恩。」頡利正席父兄遺業，士馬強盛，屢圖南略，一聞此言，當然樂從，遂屢次入寇。高祖以中國未寧，不欲與突厥相爭，常遣使齎書修好。偏頡利請求無厭，屢將唐使拘住，且與梁師都再四加兵，自武德四年至七年，爭戰不休，互有勝敗。唐並州總管府長史竇靜，請就太原廣置屯田，即耕即戰，秦王世民也以為請，乃依議舉行，歲收谷得數千斛，少紓邊困。但頡利總出沒無定，防不勝防，或勸高祖道：「突厥屢寇關中，無非因長安繁麗，意欲入境大掠，得償欲壑，若陛下棄此不都，把長安化作一炬，那時胡人失望，自不願再來了。」真是呆話。高祖竟信為良策，即遣宇文士及，赴襄鄧間擇都，以便南徙。太子建成，齊王元吉，又竭力慫&#24898;，愈早愈妙。愚不可及。獨世民進諫道：「戎狄為患，自古皆然，陛下以聖武龍興，奄有中夏，精兵百萬，所向無敵，奈何因胡虜擾邊，遽欲遷都他避，這不但貽羞四海，並且遺笑千秋。願假臣兒數萬兵士，寬限歲月，保可系頡利頸，生致闕下，萬一不能，遷都未遲。」快人快語。高祖也不禁勃然道：「此言深合朕意。」當召還士及，取消此議。世民乃退。不意建成復連結妃嬪，共譖世民道：「突厥犯邊，得賂即退。秦王托詞禦寇，實欲總握兵權，為篡奪計，陛下奈何不察？」為此數語，又把高祖的心腸，似小轆轤的亂撞起來。名為開國之主，實是一個糊塗人物。<br>　　越宿，出獵城南，令建成世民元吉馳射角勝。建成有胡馬肥壯，獨喜&#36471;躍，遂持轡授世民道：「此馬甚駿，能超過數丈深澗，弟素善騎，試一乘何如？」世民即一躍上馬，往逐一鹿，鹿將追及，馬忽仆倒。世民不待馬&#36471;，已跳出圈外，待馬僕而復起，復躍上馬身，三僕三躍，毫不受傷，因旁顧左右道：「死生有命，豈是暗算所能致死麼？」建成聞言，不覺失色。至校獵已畢，又去賄托尹張二妃，尹張二妃，復向高祖饒舌，謂：「秦王自言天命所歸，將為真主，斷不至有浪死的情理。」高祖頓時大怒，先召建成元吉侍側，然後召世民面斥道：「天子自有天命，不是智力可求，汝為什麼專想此位哩？」世民忙免冠頓首，請下法司案驗。高祖怒尚未解，忽有一內監入報道：「突厥大舉入寇，前鋒已到豳州了。」恰是世民的救星。高祖被他一驚，才將怒意打消，改容慰勉世民，令他仍然冠帶，與商戰守事宜。世民道：「火來水淹，兵來將擋，臣兒願出去一戰。」高祖喜慰道：「元吉可隨同前去，可戰乃戰，可和便和。」世民元吉，同聲應命，當即出調將士，隔宿啟行。高祖親至蘭池餞別，賜世民美酒三杯，元吉一杯。世民並非小孩子，何高祖待之若嬰兒。兩人飲畢謝恩，炮聲一響，大軍啟行，高祖還蹕，世民元吉，均駕馬馳去。<br>　　將至豳州，聞突厥連營百里，氣燄甚盛，元吉已有懼意，世民令偵騎再行探明，俟得返報，說是：「頡利突利二可汗，舉國入寇，兵士確有數十萬人。」世民從容道：「兩酋同來，我自有法破他，不必多慮。」已有成算。遂驅軍再進，逕抵豳州，依城下寨。是時關中久雨，糧運阻絕，士卒又久苦征役，疲敝不堪。朝廷及軍中，均以為懮。獨世民不動聲色，措置自如。到了次日，頡利率鐵騎萬餘，奄至城西，列陣五隴&#22338;，昂然待戰。世民顧元吉道：「今虜騎憑陵，斷不可示他怯弱，理應出營與戰。弟能與我同往否？」元吉囁嚅道：「虜…虜勢這般強盛，勿…勿宜輕出與爭。倘或失利，悔…悔不可追。」世民答道：「頡利突利，名為叔姪，實具猜嫌，突利乃始畢子，始畢傳弟處羅，處羅復傳弟頡利，兄弟相及，因致突利失位，應亦不平。頡利恐突利生嫌，因令鎮守東方，也封他為可汗。今日連兵來此，我正可就中取事。別人怕他，我卻不怕，汝不敢往，我當獨往。」知己知彼，百戰百勝。突利履歷，即借世民口中敘過。言畢，即帶領百騎，馳詣頡利陣前，大聲呼語道：「我朝與可汗和親，為甚麼負了前約，深入我地？我便是秦王李世民，可汗能鬥，快出與我鬥，若率眾來戰，我亦不怕，我手下只有百騎，足當汝等萬人。」子龍一身都是膽，此語可移贈秦王。頡利聞言，還疑世民是誘敵計，笑而不答。已墮世民計中。世民見突利自為一隊，與頡利隔一溝水，遙對作斜角狀，因復遣騎將往告突利道：「爾前日與我同盟，有約在前，緩急相救，今乃引兵攻我，奈何沒有香火情？」別人用反間計，都從秘密處下手，世民卻故意明言，令他啟疑，用計尤妙。突利亦寂然不應。突利也墮入計中。世民又故意馳至溝旁，牽韁欲涉，頡利乃遣人來止世民道：「王不必渡溝，我來並無他意，不過欲與王更申盟約呢。」世民乃勒馬道：「可汗既欲申盟，但遣一介使臣，即足了事，何必用大兵前來？欲戰即來，欲和即退。」再逼數語，妙不可階。頡利乃麾兵少卻，會值大雨滂沱，乃各引兵還營，世民語諸將道：「胡虜所恃，惟有弓箭，今積雨連旬，箭膠俱解，弓不可用，他似飛鳥折翼，無從高飛，我卻刀槊快利，以長制短。及此不乘，尚待何時？」於是令軍士飽餐一頓，冒雨復進。且遣人往諭突利，極陳利害，突利欣然應命。頡利因世民驟出，正在驚疑，亟召突利入商，意欲出戰，突利道：「天雨未霽，運餉艱難，我軍又深入無繼，就使戰勝，亦不能深入長安，一或敗衄，禍將不測。況秦王素號能軍。未見得定是我勝，不若與他講和為是。」頡利默然，乃遣突利與部帥阿史那思摩，往見世民，申請和親。世民坦懷相待，突利甚喜，願與世民結為兄弟，彼此很是款洽，遂定盟而去。<br>　　世民收軍回朝，突厥復遣阿史那思摩入覲，高祖引升御榻，慰勞再三，並封他為和順王。思摩拜謝欲歸，詔令左僕射裴寂，偕思摩至突厥答聘，許他互市，裴寂也修好而還。無如戎狄無信，性好反覆，講和未幾，又遣將寇邊。高祖不覺動怒，顧語侍臣道：「突厥如此狡詐，朕將督大軍親征，往時通使突厥，以敵國禮相待。所以通用國書，今當改書為敕，問他何故屢擾我境，卿等可替朕草詔便了。」侍臣承旨擬敕。敕文擬定，由高祖閱過，即遣使齎遞。看官！你想頡利可汗，本是個驕矜自大的人物，驟然接到詔敕，怎肯順受？當下將唐使拘住，即發兵分寇靈相潞沁韓朔諸州。代州都督藺驀，與突厥兵交戰新城，失利而還，乃令行軍總管張瑾屯石嶺，李高遷趨大谷，分御突厥。一面向唐廷告急，高祖命秦王世民出屯蒲州，調李靖為安州大都督，出屯潞州，任瓖為行軍總管，出屯太行，李靖甫至潞州，見張瑾單身逃來，報稱全軍覆沒，連長史溫彥博，都被擒去。靖留住張瑾，行文至秦王世民，及總管任瓖，約他三路齊進，並力夾攻。世民正擬出發，忽由頡利遣使請和，願將溫彥博放還，仍敦舊好。世民正言詰責，命他速歸彥博，才准罷兵。來使唯唯而去。原來彥博被執，頡利因他職掌機要，問及唐廷兵糧虛實，彥博默不一答，竟被徙往陰山，復縱兵進逼靈州。靈州都督王道宗，兜頭痛擊，殺死虜兵數千人，頡利乃退，嗣聞秦王世民等，將會師前來，又覺惶急異常，乃遣使卑辭乞和，經世民與他定約，慌忙追還溫彥博，送歸唐營。兩下裡又算息兵，世民仍入都復旨，自是威名益著，遭忌益深。建成元吉，佯與為歡，邀世民夜宴，置毒酒中。世民哪裡曉得？及飲畢歸府，猝然心痛，喉中亦非常作癢，竟至咯血數升，臥不能起。百密未免一疏。不死還是大幸。淮安王神通，報知高祖，高祖親往問疾，由世民嗚咽陳詞，粗述情由。高祖長歎數聲，乃語世民道：「我起自晉陽，得平中原，多出汝力，本擬立汝為太子，汝乃固辭，因立汝兄建成。現在儲位久定，不忍再易，但看汝兄弟終不相容，同處京師，暗鬥日烈，計惟遣汝出居洛陽，自陝以東，由汝作主，可建天子旌旗，如漢梁孝王故事。」大都耦國，尚為亂本，況一國中有兩天子耶？唐天子所囑諸語，俱屬謬誤。世民涕泣道：「這非臣兒所願，臣兒豈可遠離膝下。」高祖道：「這是權宜的計策，汝宜順我意計，免得相殘。」世民勉強受命。待高祖回宮，又休養了數日，病勢漸愈，乃召集僚屬，整頓行裝，專待明詔一下，即行陛辭。不料俟至兼旬，並沒有明詔下頒，眼見得是又信讒言了。小子有詩歎道：<br>　　人心最忌是懷私，一寓私心即被欺。<br>　　況是堂堂天子貴，胡為投杼屢生疑？<br>　　究竟世民能否赴洛，且至下回表明。　　<br><br>　　建成元吉，智勇遠不逮世民，乃得此賢兄弟以為助。正應式好無尤，聯作指臂，而乃兩不相容，私結妃嬪，陰募壯士，且嗾使楊文幹之叛命，欲為表裡相應之舉，是誠何心哉？豈除去世民，即能安然為嗣皇帝，儼然作皇太弟乎？況文幹一發而即誅，勢若發蒙振落。至於出拒突厥，元吉畏縮不前，獨世民從容談笑，卒卻強胡，為建成元吉計，亦當自愧弗如，收拾邪念，乃復下毒酒中，惟恐世民不早死，骨肉成仇，一至於此，是真李氏之大不幸也。然推原禍始，實皆由高祖釀成之，立儲不慎，已為一誤，欲易儲而復不易，又為一誤。迨命世民居洛陽，又復中悔，卒至喋血宮門，手刃同氣，可勝&#22021;歟！讀是回，可為世之父子兄弟，作一龜鑒焉。 <br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=11.htm>上一篇</a> &nbsp;&nbsp;&nbsp;&nbsp; <a href=13.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>