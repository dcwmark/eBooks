<html>
<head>
<title>開放文學--歷史通俗演義 - 唐史--第七回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=6.htm>上一篇</a> &nbsp;&nbsp;&nbsp;&nbsp; <a href=8.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第七回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>啖人肉烹食段欽使　討亂酋擊走劉武周</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說隋主侗稱帝東都，本是一個現成傀儡，毫無權力，王世充專掌朝政，起初尚佯作謙恭，後來擅殺元文都，及戰勝李密，侈然自大，漸露逆謀，到了皇泰隋主侗年號，已見上文。二年三月，竟自稱鄭王，加九錫。越月，竟將隋主幽禁殿中，自備法駕入宮，居然稱帝，改元開明，廢隋主為潞國公，立子玄應為太子，玄恕為漢王，餘如兄弟宗族等十九人皆為王。世充圖逆時，嘗使人獻印劍，又捏稱河清，且羅取雜鳥，書帛系頸，自言符命，縱鳥令去，為野人捕獻，各給厚賞，僚屬多知他虛誕，嘖有煩言。程咬金已改名知節，自李密敗後，與秦叔寶同降世充，至是語叔寶道：「王公器量淺狹，好作妄語，此種行為，彷彿似老巫嫗，難道好作撥亂主麼？我等須亟圖變計。」頗有識見。叔寶亦以為然，可巧唐驃騎將軍張孝&#29641;等，來攻世充，世充率知節叔寶等，赴九曲城，迎戰唐兵。尚未交鋒，知節叔寶竟率數十騎西馳百步，復下馬遙拜世充道：「蒙公厚待，極思報效，只因公猜忌信讒，僕等不便托足，留恐有禍，因此告辭。」態度雍容，不同凡眾。世充望見，即飭人追還，哪知兩人早已上馬，揚鞭馳去，竟入唐營。害得世充瞠目結舌，轉恐部將效尤，不若返登大位，頒給賞爵，或可維繫軍心，乃收兵不戰，竟返東都，逼隋主侗下禪位詔，隋主不肯，因把隋主軟禁，外面仍托名受禪，也有三表陳讓，及敕書敦勸等情，其實統是他一手做成，隋主毫不與聞。<br>　　裴仁基及子行儼，本李密部將，因為世充所擒，投降東都。仁基為尚書，行儼為大將軍，頗有威名。世充未免懷忌，二人亦心不自安，密與左丞宇文儒童等，謀殺世充，復立隋主，偏有人報知世充，立將二人殺斃，並夷三族，復想出了斬草除根的法兒，竟遣兄子仁則，及家奴梁百年，攜了毒酒，去鴆隋主。隋主侗幽禁含涼殿，不能自由行動，惟每日禱佛祈福。呆鳥。及為仁則等所逼，復布席禮佛道：「自今以後，願不復再生帝王家。」也屬可憐。乃硬著頭皮，飲了鴆酒，一時尚未絕命，被仁則用帛勒死。最可怪的是銅山西崩，洛鐘東應，潞國公侗被鄭所弒，酅國公侑病歿唐都，兩邊都追諡恭帝，不謀而合，豈非奇聞？了代王侑，暗寓刺唐之意。<br>　　唐高祖因群雄未靖，剿撫兼施，忽淮安土豪楊士林，聚眾萬人，襲擊偽楚，自稱楚帝的朱粲，殘虐不仁，大失眾望，驟聞外兵攻入，部下多半駭散。粲引親卒赴淮源，與士林戰不多時，又復大&#28291;，慌得粲連忙返奔，直至菊潭，手下已不過百騎，眼見得不能為帝，只好遣人入關，向唐乞降。唐命粲為顯州道行台，加封楚王，並遣散騎常侍段確，持節慰問。確至菊潭，與粲相見，粲置酒款待，頗極慇懃。這位段欽使素來嗜酒，對著這種杯中物，好似螞蟻遇羶，一杯未了，又是一杯，接連喝了數十杯，不覺喜極欲狂，隨口亂語，當下笑對朱粲道：「聞足下喜吃人肉，究竟人肉有甚滋味？」粲聽了此語，明知他有意嘲笑，也忍不住忿怒起來。原來粲前時剽掠淮漢，專擄婦女嬰孩，或烹或蒸，作為食品，嘗語徒眾道：「世間美味，無過人肉，但使他國有人，何懮饑餒。」想是老虎變的。因此每破州縣，不惜倉粟，往往焚去，至是聞段確相詰，遂勃然道：「人肉最美，吃醉人肉，越加適口，好似吃糟豬呢。」確怒罵道：「狂賊狂賊！你今日歸朝，不過一個唐家奴，你還想吃醉人肉麼？」粲此時亦含有酒意，便瞋目道：「吃你何妨！」說至此，即指麾左右，就座上拿確，確隨員只有數人，哪裡招架得住？都被他陸續捆住，一刀一個，盡行殺死，吩咐軍士洗刷烹調，供大家飽餐一頓，乘著果腹時候，索性將菊潭人民，屠戮垂盡，逕往東都投降王世充。世充令署龍驤大將軍。<br>　　唐高祖聞段確被烹，頓時大憤，亟欲發兵討粲，旋接外廷軍報，粲已奔投王世充去了。高祖乃召群臣商議，群臣以世充方強，非旦夕可能剿滅，應先儲糧積粟，秣馬厲兵，俟軍實已足，然後出師，可期必勝。於是制定租庸調法，法以人丁為本，田有租，身有庸，戶有調，酌量定額，支配悉均，又編置十二軍，分屯關內諸府，皆取天星為名。每軍將副各一人，無事督耕，有事出戰，漸漸的兵精糧足，所向無前。興邦之本，故特表明。是時宇文士及，尚在濟北，伊妹曾入唐為昭儀，頗得高祖歡心，高祖又素善士及，遂召為上儀同。還有故隋臣封德彝，與士及同時入朝，高祖因他諂詐不忠，罷遣就舍，德彝揣摩迎合，挾策乾進，也得入拜內史舍人，尋且遷官侍郎。獨民部尚書劉文靜，初因佐命有功，甚邀主眷，至涇州一役，違令致敗，坐罪奪職。見第五回。後來隴西告平，仍復爵邑，列職尚書，文靜自恃材能，意尚未足，且因裴寂任右僕射，位在己上，功出己下，更覺憤憤不平。平時與寂論事，屢有齟齬，遂生嫌隙，會家中屢見怪物，文靜弟文起，召巫禳災，披發銜刀，誦咒鎮符。有文靜妾失寵銜怨，竟令兄上書告變，誣文靜兄弟為巫盅事。高祖遂令裴寂問狀，冤家碰著對頭，當然鍛鍊成獄，定了死刑。秦王世民固請道：「前在晉陽，文靜曾首建大計，乃告寂知。及入關以後，恩寵懸殊。文靜怨望，不可謂無，謀反事斷不致有，宜賜恩赦罪，矜全首功。」高祖尚是躊躇，偏裴寂又入奏道：「文靜才略過人，性實陰險，今天下未定，若留此人，必為後患。」睚眥之怨，一至於此。高祖點首稱善，即令拿下文靜兄弟，推出斬首。文靜臨刑長歎道：「高鳥盡，良弓藏，此語果不謬呢！」何不早學范大夫？用佞戮功，類志之，以見高祖之謬。文靜既死，裴寂益得上寵，忽由晉陽遞到急報，乃是劉武周屢攻並州，乞即濟師。高祖乃命寂為晉陽道行軍總管，助太原都督齊王元吉，拒守並州，寂奉命出都，適有一隊人馬，押著一個草頭王，入都獻俘。城闉內外，一出一入，正是戈鋋蔽日，旗纛摩空，說不盡威武氣象。看官道囚解進京的俘虜，究是何方草寇？小子於第一回中，敘及四方梟雄，曾有李軌起河西一語，軌系涼州豪民，喜賙人急，為鄉里所悅服，尋為武威司馬。自薛舉據有金城，軌亦欲乘勢稱雄，遂結豪民及諸胡，攻克內苑城，自稱涼王，薛舉遣將擊軌，反為軌兵所敗，軌因連拔張掖敦煌西平枹罕諸郡，盡有河西地。唐欲西討薛舉，曾遣使齎給璽書，稱為從弟，令他助征隴右，軌頗自喜，遣弟懋入朝，懋得受命為大將軍，與唐使張俟德還河西，冊軌為涼王，兼涼州總管。哪知軌已僭號稱帝，改元安樂，及俟德到來，居然南面召見，俟德面折廷爭，乃稍加禮貌，且私與群下會議道：「李氏已有天下，歷數所歸，我不如削去帝號，東向受封為是。」軌若抱定此旨，也不至懸首&#34241;街。尚書右僕射曹珍道：「大涼奄有河右，已為帝國，奈何再受人冊封？必欲以小事大，請援蕭&#35431;事魏故例，對梁稱帝，對魏稱臣。」軌點首道：「此策甚善。」因作表謝唐，遣左丞鄧曉，偕張俟德入朝奉表，高祖展覽表文，首二句是：「皇從弟大涼皇帝臣軌，奉表兄大唐皇帝陛下。」不由的氣忿道：「軌稱朕為兄，明明是不守臣禮呢！」當下拘曉入獄，貽書吐谷渾，吐讀如突，谷讀如欲。令起兵擊軌。吐谷渾為鮮卑支族，建牙西域，隨時叛服靡常，煬帝嘗遣將出征，部酋伏允，敗奔黨項，有子順曾入質隋朝，留居長安，隋末大亂，伏允收還故地，唐高祖與他連和，遣歸質子，伏允甚喜，願奉朝貢。至得高祖書，即發兵進逼河西，軌不得不出兵防禦，國內未免空虛。軌有屬將安修仁，受軌命為戶部尚書，與吏部尚書梁碩有隙，軌子仲琰，亦因碩傲不為禮，與修仁朋比譖碩，軌竟將碩鴆死。碩嘗助軌有功，自被鴆死後，群下多懷疑懼，陰生貳心。修仁兄安興貴，卻在唐為官，嘗與修仁通書，得知河西虛實，於是上書唐廷，願詣涼州招軌。高祖召問興貴道「軌據有河西，僭稱皇帝。豈汝口舌所能下？」興貴道：「臣家居涼州，頗有宿望，為民夷所附。弟修仁現在軌下，得軌信任，軌若聽臣，不必說了，否則臣伺隙以圖，亦無不濟。」高祖乃遣令西行，不數日已到涼州，由修仁替他先容，得進任左右衛大將軍。修仁因說軌道：「涼州偏僻，財力凋敝，雖有勝兵十萬，無險可扼，終難成事。且西北與戎狄為鄰，非我族類，必為我患。今唐室席據京師，略定中原，戰必勝，攻必取，混一區宇，便在目前，若舉河西地歸唐，唐必世予封爵，就是漢朝竇融，也未足比擬了。」軌遲疑半晌，方奮然道：「唐為東帝，我豈不得為西帝？汝今從東來，莫非為唐做說客麼？」興貴忙謝道：「古人有言，『富貴不歸故鄉，如衣錦夜行。』今同宗均蒙委任，何敢生異？不過愚見所及，略表區區，可行與否，仍候鈞裁！」軌乃無言。興貴退出，即與修仁暗結諸胡，裡應外合，踏破大涼城。軌戰敗被擒，由興貴兄弟，囚軌入都。高祖責他倔強，命斬西市，授興貴兄弟為左右武侯大將軍，各賜田宅及金帛，河西遂平，總計李軌興亡，只隔三年。鄧曉釋出獄中，入朝謝恩，舞蹈稱慶。高祖正色道：「汝非涼國使臣麼？國亡不&#24957;，主死不悲，乃反欲取悅朕心，奸佞可知！汝事軌不忠，尚肯盡心事朕麼？」言畢，將曉斥退，可見馬屁亦不易拍。曉赧顏自去。<br>　　高祖已無西顧懮，樂得銳圖東略，偏沈法興僭號毗陵，自稱梁王，李子通僭號江都，自稱吳帝，真個是一波才平，一波又起。劉武周又猖獗得很，屢寇並州，齊王元吉，力不能拒，添了一個行軍總管裴寂，總道他老成練達，決勝無疑，誰知他一敗塗地，反把那晉州以北的城鎮，盡行失去。那齊王元吉，聞敗驚心，夜攜妻妾奔還長安，好好一座太原城，平白地讓與劉武周，險些兒將河東一帶，拱手畀人，這豈非出人意外麼？看官欲知唐軍敗狀，且先說明劉武周來歷。折入劉武周，也不肯使一直筆。武周祖籍瀛州，隨父匡徙居馬邑，少善騎射，喜交豪傑，兄山伯嘗詈辱道：「汝擇交不慎，必覆吾宗。」武周竟赴洛陽，投入隋太僕楊義臣帳下，後隨煬帝征遼，得補校尉。未幾返至馬邑，太守王仁恭愛他驍勇，令統帳下親卒，隨侍左右，日久相狎，與仁恭侍兒有染，情好日深，他恐事發被誅，索性先下手為強，密結裡中惡少年，入殺仁恭，持首出徇郡中，無人敢動。姦淫好殺，怎得有好結果。當下開倉賑窮，收得徒眾萬餘人，自稱太守，雁門丞陳孝意，虎賁郎將王智辯，合兵往攻，被他擊敗，乘勝入汾陽宮，掠得宮人，獻與突厥。突厥報以良馬，並贈狼頭纛一面，立他為定揚可汗，他遂僭稱皇帝，改元天興。適易州賊帥宋金剛，有眾萬餘，與魏刀兒連結。刀兒為竇建德所滅，金剛往援，也為所敗，乃率殘眾投奔武周，武周大喜，封為宋王，委以兵事。金剛亦喜得知遇，願效馳驅。武周有妹及笄，尚未適人，此時正在擇婿，金剛獨出去故妻，做了自薦的毛遂，武周方有意籠絡，允把妹子嫁給了他。盜賊心腸，不謀而合。他遂勸武周進圖晉陽，南向爭天下。武周命為西南道大行台，統兵三萬入寇，破榆次，拔介州，進攻並州及太原。唐左武衛大將軍姜寶誼，及行軍總管李仲文，出師往剿，俱為所擄。寶誼被殺，仲文逃歸。齊王元吉一再告急，高祖乃遣裴寂往征。寂引軍至介休，駐營度索原，汲飲澗水。金剛遏住上流，寂軍無水可飲，移營他就。倉猝間為敵所乘，竟至全營&#28291;亂，散亡略盡。寂一日一夜，奔回晉州。元吉大懼，召司馬劉德威入議，德威也無法可施，勉強說了一個「守」字。元吉佯囑德威道：「汝率老幼守城，我領強兵出戰。」德威唯唯而出。誰意元吉托詞出兵，夜間挈著妻妾，一溜煙的逃歸長安。補敘已完，下段是承接文字。於是宋金剛攻入晉州，劉武周攻入並州及太原。總管裴寂，日日退兵。寇鋒直逼絳州，陷入龍門，未幾又陷入澮州。澮州附近，為虞泰二州，當然吃緊。寂並不往防，但絡繹發使，促州吏收民入城，焚民積聚。民驚擾愁怨，群思為亂。夏縣民呂崇茂，乘勢聚眾，起應武周，自稱魏王，四出劫掠。寂連得警報，只好往剿崇茂，偏部下都不耐戰，一經對壘，便有退志。崇茂鼓眾殺來，眼見得寂軍倒退，紛紛&#28291;散，寂也飛馬逃回，沒奈何拜本乞援。高祖令永安王李孝基，與陝州總管於筠，內史侍郎唐儉等，助剿崇茂，一面發出手敕，飭關中守將，嚴行堵御，所有河東一帶，暫行棄置。<br>　　這敕一下，惱動了秦王世民，即奮然上表道：「太原為王業所基，乃是國家根本，河東殷實，京邑全仗資助，若因兵勢稍挫，遽爾輕棄，恐河東不保，必及關西，願假臣精兵三萬，出討武周，定能殄平劇賊，克復汾晉。」唐室只賴此人。高祖乃盡發關中將士。歸世民節制，令擊武周。世民即於武德二年十一月，引兵至龍門，巧值河冰方堅，揚鞭急渡，到了柏壁，前面駐有敵營，敵帥就是宋金剛，世民擇險駐軍，堅壁不戰，惟傳檄各郡，令他接濟軍需，各郡吏正相觀望，驟聞世民為帥，爭來趨附，陸續輸運糧食，解到軍前。是謂聲望服人。世民休兵秣馬，但命偏裨抄掠敵營，敵出即退，敵退復進，惹得金剛性起，率眾來攻。世民仍按兵不動，只用硬弓強矢，接連射去，一驍將應弦而倒，金剛乃退，世民照舊辦事。驀接夏縣敗報，永安王孝基等，全軍覆沒，連孝基以下，均被擄去，不由的大憤道：「賊勢有這般厲害嗎？待我自去督剿罷！」言未已，有二將軍入帳道：「此處不便移軍，但由末將等前去，即可破敵。」世民視之，乃是兵部尚書殷開山及行軍總管秦叔寶，便大喜道：「二將軍既願同往，勝似我行。惟賊已得勝，必然還軍，最好是中途邀擊，攻他無備，定可得勝。」二將領命前行，途次探得消息，系是武周部將尉遲恭字敬德。尋相，往助崇茂，夾攻唐軍，因致敗沒﹔現已擄得李孝基等，還相澮州，將至美良川了。敘明孝基被擄情由。當下兼程前進，馳至美良川，正值尉遲恭等率軍半渡，兩將麾軍急擊，任你尉遲恭如何驍勇，已是不能成軍。唐兵東劈西斲，前刺後戳，斬得敵首二千餘級，方才收軍。惟尉遲恭等遁去，孝基等亦不能奪回。兩將恐窮追有失，馳還大營。世民錄兩將功，仍然不戰。諸將屢請出搗敵營，世民道：「金剛懸軍深入，兵精將猛，利在速戰，我閉營養銳，靜挫寇鋒，待他糧盡，自當遁走，那時自可追擊哩。」自是兩軍相持，竟至逾年。已是武德三年。<br>　　劉武周寇潞州，被唐將王行敏擊退，轉寇浩州，又被唐將李仲文張綸等擊走，接連喪師失律，軍威大挫。宋金剛銳氣亦衰，糧運不繼，只好回軍北走。世民督兵追逐，一晝夜行二百餘里，至高壁嶺，只有少許敵軍，不值唐兵一掃。將士請駐軍待糧，世民不從，忍饑疾馳，一直至雀鼠谷，始追及敵軍。金剛且戰且行，交鋒至八次，俱被世民殺敗，俘斬達數萬人，金剛落荒遁去。世民已三日不解甲。二日不進食，軍中止有一羊，乃命烹食，分給將士，稍稍療饑，復引兵趨介休。金剛已入介休城，尚有餘眾二萬，開門出戰，背城列陣，世民令前軍應敵，自率後軍繞出敵後，夾擊金剛。金剛大敗，輕騎復遁。世民追擊數十里，斬首三千級。尉遲恭尋相等，尚守介休，世民遣使招諭，兩人遂降。尉遲恭部下計八千人，世民令參入各營，且命恭為右府統軍。屈突通慮恭為變，屢諫世民。世民道：「我方喜得良將，請君勿言！」旋由陝州總管於筠，自敵營逃歸，報稱劉武周在並州，現已勢窮，有北遁意。世民即驅軍薄並州。到了城下，城門已是大開，劉武周早出城遁去了。世民平河東，與隴西相似，而筆下無複語，亦見苦心。小子有詩贊世民道：<br>　　披襟獨具大王風，謀定應成百戰功。<br>　　薛氏已亡劉亦滅，威名從此振西東。<br>　　畢竟劉武周遁往何處？容至下回表明。　　<br><br>　　朱粲也，李軌也，劉武周也，皆據有一隅，悍然稱尊。粲勢最弱，性最不仁，禽獸猶不食其類，粲乃以人食人，何其殘忍乃爾？段確奉命慰諭，竟為所烹，雖確亦有自取之咎，而粲之惡益著矣。李軌喜賙人急，乃為鄉里所推，乘亂稱雄，較諸朱粲，毋乃霄壤，然小加大，疏間親，塞明蔽聰，不亡何待？武周逆亂背德，虐不若粲，而不義亦甚，所恃者一宋金剛，而金剛甘負糟糠，忍心害理，猶之一武周也。惟連陷汾晉，厥鋒甚銳，元吉遁，裴寂逃，孝基等且被擒，微秦王世民，其何自克復乎？本回依次敘述，俱有聲彩，其間插入立法用人一段，亦關緊要，不得視為閒筆，妙在隨勢曲折，穿插無痕，於另筆提入處，亦有鉤心斗角之工。首段承接前回，因越王侗事，遂連及代王侑，按諸唐史歲月，毫不紊亂，非熟讀史事，及筆性聰明，烏能有此巧構也？ <br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=6.htm>上一篇</a> &nbsp;&nbsp;&nbsp;&nbsp; <a href=8.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>