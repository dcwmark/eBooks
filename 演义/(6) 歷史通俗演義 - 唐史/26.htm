<html>
<head>
<title>開放文學--歷史通俗演義 - 唐史--第二十六回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=25.htm>上一篇</a> &nbsp;&nbsp;&nbsp;&nbsp; <a href=27.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第二十六回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>許敬宗搆陷三家　劉仁軌蕩平百濟</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說褚遂良被謫愛州，自恐罹讒被禍，無術生全，因上表自陳道：<br>　　往者濮王即魏王泰見二十四回。承乾交爭之際，臣不顧死亡，歸心陛下，是時岑文本劉洎，奏稱承乾惡跡已彰，身在別所，其於東宮不可少時虛曠，請且遣濮王往居東宮，臣又抗言固爭，皆陛下所見。卒與無忌等四人，共定大策。及先帝大漸，獨臣與無忌同受遺詔，陛下在草土之辰，不勝哀痛，臣與無忌區處眾事，咸無廢闕，數日之間，內外寧謐，力小任重，動罹愆過，螻蟻餘齒，乞陛下哀憐，謹此表聞！<br>　　這道奏章，明明是自述前功，怕死乞憐的意思。前勇後怯，太無丈夫氣，然自己怕死，如何譖殺劉洎。但此時的高宗，已被武氏制伏，任他口吐蓮花，也是無益，因此留中不報。遂良懮鬱成疾，旋即去世。可為劉洎泄冤。武氏聞遂良病終，尚因他不及加誅，隱留遺憾，遂擢許敬宗為中書令，教他速行羅織，搆陷長孫無忌等人。敬宗多方伺隙，苦不得間。會洛陽人李奉節，上告太子洗馬韋季方，及監察御史李巢，朋比為奸，應加重譴等語，有詔令敬宗訊問。敬宗刑驅勢迫，硬要季方扳連無忌。季方憤不欲生，自刺不殊，奄然待斃。敬宗遂誣奏季方勾通無忌，意欲謀叛，今因事泄，所以情急求死。高宗愕然道：「哪有此事？舅為小人構隙，稍生疑沮，或尚未免，怎至謀反呢？」敬宗道：「臣反覆推究，叛跡已彰，陛下尚以為疑，恐非國家幸福。」高宗不覺淚下道：「我家不幸，親戚間屢有異圖，往年高陽公主，與房遺愛謀反，今元舅又有此事，如果屬實，如何處置？」敬宗又道：「遺愛乳臭小兒，與一女子謀反，怎能成事？無忌與先帝同取天下，天下共服彼智，身為宰相三十年，天下共憚彼威，若一旦竊發，攘袂一呼，同惡雲集，陛下將遣何人抵制呢？今幸皇天疾惡，宗廟有靈，為了區區小案，得發大奸，尚可先事防患哩！」高宗徐徐道：<br>　　「且待審訊確實，再行定奪。」敬宗乃退。<br>　　是夕並未復訊。到了次日入朝，即妄奏道：「昨夜已訊過季方，供與無忌謀反是實，臣卻加詰道：『無忌是皇室至親，累朝寵任，為何嫌而謀反？』季方答言：『無忌曾勸立梁王為太子，韓瑗褚遂良等，一並與議，今韓褚等俱已得罪，梁王又復見廢，無忌內不自安，所以與季方謀反。』事出有因，並未誣扳，請陛下收捕正法，幸勿遲疑。」高宗又泣道：「舅若果有此意，朕亦不忍加誅。」敬宗又道：「薄昭系漢文帝母舅，文帝從代邸入立，昭亦有功，後來止坐殺人罪，文帝遣百官往哭，令他自裁，後世仍稱文帝為賢主。今無忌負國大恩，謀移社稷，罪加薄昭數倍，幸虧奸狀自發，逆徒引服，陛下尚有何疑，不早處決？古人有言：『當斷不斷，反受其亂。』臣恐陛下遷延時日，將來變生肘腋，悔無及了。」讒人罔極，欺庸主足矣。高宗不覺點首，也不再問無忌，竟下詔奪無忌官封，出為揚州都督，安置黔州。韋季方處斬。敬宗又奏言：「無忌謀逆，由褚遂良韓瑗柳奭等構成，於志寧亦與同黨，乞一並加罪。」於是追褫遂良官爵，除奭瑗名，免志寧官。看官道志寧如何連坐？原來前時易後，志寧雖未諫阻，亦未贊成，因此亦為武氏所恨，囑敬宗一同陷害。中立派本最取巧，不意亦遭誣陷。<br>　　既而又窮究罪案，命御史追捕韓瑗柳奭，械送京師。且詔李勣許敬宗等，復按無忌反謀，敬宗遣中書舍人袁公瑜，飛詣黔州，逼令無忌自縊，自己捏造供狀，還奏高宗。供狀中牽連多人，引得高宗不能不怒，把無忌兄弟子姪，無論親疏，一並處死。適應吳王恪言。只無忌長子衝，尚太宗女長樂公主，太宗第五女。總算加恩免死，謫戍嶺表。流遂良子彥甫彥衝至愛州，途次被殺。再敕將柳奭韓瑗二人，所至斬決。瑗已身死，發棺驗屍。柳奭已累謫至象州，由朝使宣旨受刑。所有三家財產，一並籍沒，就是遠宗近戚，俱充發嶺南，降為奴婢。連高士廉子高履行，本任益州刺史，亦指他黨同無忌，貶為永州刺史，於志寧亦座貶為榮州刺史，所有武氏平日未見趨承的人物，一網打盡。此外老成宿望，曾列名凌煙閣上，只有李勣一人，阿附武氏，任官如舊。他如尉遲敬德程知節等，還虧先後殂謝，不入漩渦。唐室元氣已經凋亡，子孫安得不淪胥以盡耶？梁王忠不能無嫌，坐徙房州刺史。忠慄慄危懼，常恐被人暗算，甚至著婦人衣服，防備刺客﹔夜間夢寐不安，屢次浼人占夢，自卜吉凶。許敬宗等捕風捉影，又誣言忠有逆謀，再加武氏在旁攛掇，也把他廢為庶人。徙置黔州，錮禁承乾廢居時舊宅。可見祖宗貽謀不善，以致後人借口。<br>　　後來武氏嘗夢見故後及蕭妃，慮它為祟，密令道士郭行真，出入禁中，為魘禳事。宦官王伏勝，報知高宗，高宗正因武氏專恣，心下不平，遂召侍郎上官儀，暗地與商。儀言皇后驕橫，天下共怨，應廢黜以安中外。高宗即令儀草就制敕，儀甫退出，武氏已匆匆趨至，見了草詔，竟與高宗不肯干休。高宗聞著獅吼，幾乎魂悸魄喪，忙把廢後意見，統推到上官儀身上。怕妻至此，煞是可歎！儀與伏勝，俱曾服事廢太子忠，武氏與高宗鬥了一回嘴，便出囑許敬宗上一奏章，誣言儀與伏勝，串同廢太子，隱謀為逆。高宗此時已無主意，但恐得罪武氏，不管什麼父子恩情，一道旨意，將忠賜死。儀及宦官伏勝，還有甚生望？隨即下獄論斬。可憐儀子庭芝，也隨父處死，又復株連了好幾十人。嗣是軍國大權，全歸武氏掌握，高宗視朝，阿武在後垂簾，生殺予奪，任所欲為，一班蠅營狗苟的朝臣，無論言語文字，統稱她為二聖，這真叫作陰陽反背，太阿倒持了。此段文字，系是麟德元年時事，但因相隔不遠，故連類並書，以便閱者。<br>　　且說蘇定方自討平西突厥後，復於顯慶四年，出征思結。思結系鐵勒別部，曾由唐改號蹛林州。見二十一回。酋長都曼，叛服無常，當遣定方為安撫大使，兼程前進，掩擊都曼營帳。都曼敗遁，追至馬保城，四面圍攻。都曼計窮出降，由定方縛獻殿廷，得貸死罪。不略思結戰事，所以表定方擒渠之功。越年三月，新羅王金春秋上表乞援，春秋系女主真德弟，真德於永徽五年病殂，唐廷冊封春秋為新羅王。應二十二回。惟高麗百濟，與新羅仍不相和，嘗聯兵攻新羅境，奪去三十三城。新羅王春秋，曾上表求救，高宗遣營州都督程名振，及右領軍中郎將薛仁貴，往討高麗，屋有斬獲。高麗兵敗退，唐兵亦還。惟百濟未嘗受創，伺著唐兵西歸，復進擾新羅，新羅復遣使求援，乃再命蘇定方為神邱道行軍大總管，與左驍衛將軍劉伯英等，率兵十萬人，水陸齊進。且授金春秋為嵎夷道行軍總管，令簡新羅銳卒，會同蘇定方大軍，同討百濟。定方自成山渡海，至熊津江口，正值百濟兵前來防堵，便不待整列，即掩擊過去，殺死百濟兵數千人，有一半拚命遁還，唐軍從後追躡。將至百濟國都，百濟王義慈即扶餘璋子。傾國出戰，被唐軍一陣搗入，殺得天昏地暗，紅日無光。百濟兵紛紛&#28291;散，義慈也只好逃回。不意外城甫入，唐軍已追蹤而至，連城門都不及關閉，由唐軍驟馬進去。還虧太子隆及次子泰，自內城領兵出救，才得將義慈保入內城，闔門拒守。定方督軍攻撲，義慈大懼，與太子隆縋城夜走，遁匿北境，留次子泰守城，泰竟自立為王。隆子名文，尚留城中，私語左右道：「王與太子皆在，叔父竟擁兵自王，就使能卻唐兵，我父子也不能自存了。」遂率左右逾城出降，人民亦陸續縋出，多來投順唐軍。定方乘勝猛攻，督將士登城立幟，泰窘迫無計，沒奈何開城聽命。義慈及隆聞國都失守，又思他遁，適唐軍前來搜捕，無路可奔，也只好面縛乞降。百濟舊有五部，分統三十七郡二百城，至是悉數歸唐。改置熊津馬韓東明金漣德安五都督府，選擢原有酋長為都督刺史。惟都城為全國總樞，特留郎將劉仁願居守，熊津地居險要，亦特派左衛中郎將王文度，作為都督，撫治百濟遺眾。定方遂押住義慈父子，還獻唐廷。定方至是，已三擒外國酋長矣。有詔赦罪不誅。再遷定方為遼東道行軍大總管，劉伯英為平壤道行軍大總管，程名振為鏤方道總管，分道往擊高麗。還有左驍衛大將軍契苾何力，亦受命為浿江道行軍大總管，接應定方。青州刺史劉仁軌督運東征軍糧餉，航海東行，不料遇著颶風，糧船多覆，因致得罪褫職，白衣從軍。<br>　　先是百濟王義慈，與日本通好，倚為外援，當遣子扶餘豐，往質日本。及百濟亡國，遺將僧道琛及福信，收集餘眾，據住周留城，迎立故王子豐為王，出圖恢復，圍住舊都。劉仁願兵少力單，勉強守禦，又因熊津都督王文度，蒞任即歿，更覺沒人援助，不得已飛章告急。唐廷亟起用劉仁軌，命為檢校帶方州刺史，節制王文度舊眾，便道發新羅兵，往救仁願。仁軌慨然勇往，且在州司中請得唐歷及廟諱，隨帶軍前，並語麾下道：「我此去將蕩平東夷，頒行大唐正朔，眾位須&#24650;力助我，不患不建功立業哩。」前時糧覆致罪，也未免枉屈，此公原是大有為者。遂申定軍律，格外嚴明，沿途轉鬥直前，無戰不克。福信分軍堵熊津江口，豎立兩柵，很是堅固，仁軌與新羅兵縱擊，把兩柵一並毀去，敵眾或被殺，或遭溺，不計其數。道琛聞福信敗退，也將都城撤圍，退保任存城，新羅兵糧盡引還，仁軌與仁願合軍，休息士卒，暫且按兵不動。道琛遂自稱領軍將軍，福信也自稱霜岑將軍，兩人勢不相下，自行攻擊。道琛為福信所殺，福信遂專掌兵事，抵制唐軍。仁願仁軌，因百濟都城，全恃熊津口為保障，熊津一失，國都萬不可守，乃均移駐熊津城。唐廷亦令仁願為熊津都督，飭俟高麗得勝，再行進兵。一面召回劉伯英程名振，改遣任雅相為浿江道行軍總管，轉調契苾何力為遼東道行軍總管，蘇定方為平壤道行軍總管，征集三十五軍，及番部各兵，速攻高麗。<br>　　高宗改元龍朔，欲親自出征，為武氏諫阻而止，但詔促各路進軍。蘇定方先進浿江，連戰皆捷，遂進圍平壤城。高麗莫離支蓋蘇文，遣子男生率兵數萬，守鴨綠江，堵住任雅相一軍，雅相不敢就進。可巧契苾何力到來，主張進行，適值天寒冰冱，何力引眾乘冰，鼓噪而濟。高麗兵措手不及，立即&#28291;走，被何力追奔逐北，斬首至三萬級。男生策馬急馳，還算保全性命。何力再欲進攻，不料任雅相病歿軍中，只好暫時逗留，候旨裁奪。高宗以雅相新亡，行軍不利，亦詔何力班師。蘇定方久圍平壤，屢攻不下，反陣亡沃沮道總管龐孝泰，並因年暮殘雪，兵士疲乏，亦解圍西歸。新羅王金春秋，又復病殂，子法敏嗣，勢不能援助唐軍。高宗乃頒敕二劉，大旨說是：「平壤軍還，熊津勢孤，一城不能自固，不如移就新羅。若金法敏留卿鎮守，可暫停彼處，否則泛海歸來便了。」仁願不覺躊躇，仁軌獨奮然道：「大臣為國家計，有死無二，怎得貪生避害？試想主上欲滅高麗，所以先討百濟，留兵守堵，制他心腹，誠使厲兵秣馬，擊他無備，理無不克，得捷以後，士卒心安，然後分兵據險，開展勢力，飛表上聞，再求益兵，朝廷知我有成，必更遣將出師，聲援既厚，凶丑自殲，非但不棄前功，且足永清海表。今平壤既已退師，熊津又復棄去，眼見百濟餘眾，不日鴟張，高麗逋寇，無時可滅，數年血戰，徒勞無益，況且熊津孤城，居敵中央，我若動足，適為敵乘，就使得至新羅，亦不過作一寓客，萬一有變，仍恐難免，雖悔亦無及了。愚料福信凶悖，君臣相猜，將來必行屠戮，我軍正應堅守觀變，乘釁而動，不患不勝。占人有言：『將在外，君命不受。』還請總管詳察！」理直氣壯。仁願道：「刺史說得甚是。」眾將也均贊成，遂嚴申守備，待機乃發。<br>　　忽由百濟王豐，遣人來前，由仁願召入，問明來意。來使道：「大使等何時西還？我主當派兵護送。」仁願尚未及答。仁軌即從旁答言道：「我軍歸期在邇，難得爾主好意，爾可為我歸謝，不勞護送！」來使應聲自去。仁軌道：「狡虜欺我太甚，目下虜使方歸，我正可銜枚疾進，攻他不備了。」仁願大喜，當即督兵襲支羅城，一戰即下，進拔峴城大山沙井等柵，殺獲甚眾。福信聞警，才遣兵添守峴城，仁軌佯令緩攻，夜令軍士督草填濠，霎時間草與城齊，各將士攀草而上，一齊登城。守卒聞知，已經不及抵禦，只得開城遁走。仁軌方安安穩穩的據了峴城，得與新羅通接糧道，有恃無恐。仁願遂奏請添兵，有詔發淄青萊海兵七千人，速赴熊津，再遣右威衛將軍孫仁師，為熊津道行軍總管，統軍繼進。百濟王豐，正與福信爭權，率親卒擊殺福信，驟聞唐軍大至，急遣使向日本乞師。日本齊明天皇，名天豐。親赴築紫，調兵救百濟，途次遇病，至築紫即歿。皇太子天智，奉喪聽政，遣部將阿曇比邏夫阿部比邏夫等，帥舟師百艘，援百濟王，更派兵三萬人繼進，作為後應。<br>　　是時孫仁師已至熊津，與二劉合軍，聲勢甚盛。諸將欲出攻加林城，仁軌道：「加林當水陸要衝，地形險固，我若急攻，反傷士卒，緩攻必曠日持久，亦致老師。不若直搗周留城，周留城為狡虜巢穴，群凶所聚，除惡務本，正在此舉，周留得拔，餘城不戰自下了。」不入虎穴，焉得虎子？於是分道進兵，仁師仁願，邀同新羅王金法敏，從陸路進，仁軌與別將杜爽扶餘隆，率水軍及糧船，自熊津入白江，擬與陸師相會。甫至白江口，那百濟王豐，與日本兵駕船前來，帆檣相望。仁軌用火攻計，乘風縱火，猛燒敵船，頓時煙燄熏天，海水盡赤。日本將阿曇比邏夫等，還想冒火來戰，怎禁得祝融肆威，封姨助虐，徒落得焦頭爛額，一步兒不能上前。岸上戰鼓聲喧，唐將仁師仁願等，又復驅軍殺到，那時還有何心戀戰，慌忙轉柁遁去。中國有史以來，日本兵為我軍所敗，惟此一仗，最為吃虧。百濟王豐，亦脫身奔高麗。唐軍遂進薄周留城，扶餘豐子忠勝忠志等，率眾出降，百濟又亡。惟百濟將遲受信據守任存城，未肯歸命，仁軌令百濟降將常之，及沙吒相如為前驅，自率兵後隨，奮勇進攻。遲受信料不能守，也挈妻子奔高麗去了。<br>　　捷書報達唐廷，高宗召仁師仁願還朝，留仁軌鎮守百濟。仁軌籍戶口，瘞骸骨，輯村聚，置官長，通道途，立橋樑，補堤堰，修陂塘，課耕桑，賑貧乏，贍孤老，立唐社稷，頒正朔及廟諱，百濟大悅，闔境又安。及劉仁願到京，高宗親加慰勞，仁願道：「這統是劉仁軌的功績，非臣所能及哩。」仁願推賢讓功，亦有足取。高宗乃加仁軌六階，正任帶方州刺史，且替他築第都中，安頓妻孥，厚給賞賜。小子有詩贊仁軌道：<br>　　有勇還須仗有謀，東夷餘燄一時休。<br>　　若非良將紆籌策，安得功名蓋遠州？<br>　　百濟已平，正欲進圖高麗，偏鐵勒部又復叛唐，屢來寇邊，乃遣將往討鐵勒，暫將高麗擱下。欲知鐵勒部戰事，且待下回表明。　　<br><br>　　長孫無忌，高宗之母舅也，而搆陷之者，始自武氏，成於許敬宗。武氏之欲殺無忌也，因無忌諫阻易後，致有此嫌。敬宗與無忌何讎？與褚遂良韓瑗等又何怨？其所以必加陷害者，無非受武氏之囑托耳。夫唐廷以上，臣僚甚眾，寧必為武氏爪牙，方得居官食祿，況無忌等未嘗有罪，而乃任意扳誣，惡同蛇蠍，吾不意忠良之後，而竟生此奸賊也。故武氏之惡固大矣，而敬宗之惡為尤大，揭而出之，惡其何自遁乎？高宗時之良將，蘇定方外，應推劉仁軌，高麗未捷而還師，百濟復燃而未靖，微仁軌之臨機決勝，則劉仁願必且還軍，即幸不為敵所乘，而新羅介居兩國間，又遭大喪以後，其能免為蠶食乎？故仁願之從諫如流，雖有足稱，而平定百濟，雖出仁軌之功，表而出之，功其庶不沒乎？本回隱具此旨，且為標明巨目，嫉惡表功，書法固不苟也。 <br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=25.htm>上一篇</a> &nbsp;&nbsp;&nbsp;&nbsp; <a href=27.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>