<html>
<head>
<title>開放文學--歷史通俗演義 - 唐史--第八十六回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=85.htm>上一篇</a> &nbsp;&nbsp;&nbsp;&nbsp; <a href=87.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第八十六回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>信方士藥死唐武宗　立太叔竄斃李首相</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說武宗聞澤潞已降，劉稹授首，即與李德裕等，商酌善後事宜。德裕面奏道：「澤潞已平，邢洺磁三州，無須再置留後，但遣盧弘止宣慰三州，及成德魏博兩鎮，便可了事。」武宗道：「郭誼應若何處置？」德裕道：「劉稹豎子，膽敢拒命，統由郭誼等主謀，到了勢孤力竭，又賣稹求賞，如此不誅，何以懲惡？」武宗點首道：「卿言甚是。朕當令石雄入潞，藉應謠言便了。」原來潞州曾有妄男子，在市喧叫道：「石雄七千人到了。」是時劉從諫尚在，目為妖言，把他捕戮。及劉稹逆命，德裕曾將此事奏聞，且言欲破潞州，必用石雄，所以武宗特遣石雄入潞，令帶七千人隨行。郭誼既獻入劉稹首級，滿望朝廷封賞，即授旌節，好幾日不見命下，乃語部眾道：「大約朝廷將徙我別鎮，所以這般遲滯。」遂閱鞍馬，治行裝，專待朝使到來，約定行止。你亦想作劉悟麼？奈福命不及何！忽由巡卒入報道：「河中節度使石雄，帶兵來了。」誼頗有懼色，但此時不能再拒，只好率眾出迎。<br>　　雄與敕使張仲清，聯轡入城，誼參賀已畢，張仲清宣言道：「郭都知告身，來日當至，此外將吏告身，俱已帶到，請晚間來牙交代。」誼等唯唯而出。雄即命河中七千人，環集毬場，至晚召誼等受命，一一唱名引入。誼先進去，即由雄喝聲動手，將他拿下。餘如王&#24650;董可武安全慶李道德李佐堯劉武德等，一並拘住，悉送京師。還有劉稹部將劉公直，已將澤州降與王宰，亦由宰檻送入京。唐廷已得稹首，懸示都門，復令石雄發從諫屍，暴露潞州市三日。雄剖棺驗視，面色如生，一目尚開，經雄手刃三次，血流如瀋。想是命數中應該斬首。陳屍三日，仇人各用刀剔骨，幾無遺骸。文士張谷張沿陳揚庭，嘗屢言古今成敗，規戒從諫。雄頗聞文名，飭吏查訪，已被郭誼殺死，未免嗟悼。張谷嘗納邯鄲女為侍妾，名叫新聲，曾勸谷挈族西去，且語谷道：「天子以從諫為節度，並非有攻城野戰的功勞，足以褒錄，不過因乃父挈齊十二州，歸還朝廷，方不忍奪他嗣襲。自從諫據有澤潞，未嘗具一縷一蹄，為天子壽，左右又皆無賴徒，試想憲宗朝數鎮顛覆，大都雄才杰器，尚不能固天子恩，況從諫擢自兒女手中，以不法始，必以不法終。大丈夫當見機而作，毋得顧一飯恩，以骨肉畀健兒噉食呢。」言訖，悲泣嗚咽，幾不自勝。谷終不能決，遷延至三月有餘，反恐新聲語泄，竟將她用帛縊死。有此慧女子，卻不得令終，所遇非人，特志之以存感慨。後來谷竟遭難，家屬駢誅。宜哉。從諫妻裴氏，由雄送入都中，候旨發落。武宗因裴氏系出名門，弟裴問首先效順，不忍誅及裴氏，擬下詔免死。偏刑部侍郎劉三復，固言不可，乃將裴氏賜死，以屍還問，令他殮葬。所有郭誼王&#24650;董可武等，盡行正法。加李德裕太尉，爵衛國公。德裕入朝固辭，武宗道：「朕只恨無官賞卿，卿若不應得此，朕也不願授卿了。」德裕乃拜謝而退。昭義節度使盧鈞，馳入潞州，慰撫兵民。鈞素寬厚愛人，當鎮守襄陽時，已是眾志咸孚，一入天井關，昭義散卒，聞風趨附，俱蒙厚待。至入潞城後，人情悉洽，昭義遂安。武宗從德裕議，割澤州歸隸河陽，減鎩昭義軍勢力，免生後亂﹔且飭各道兵一律歸鎮，封賞有差。<br>　　德裕復追論維州悉怛謀事，歸咎牛僧孺。武宗但贈悉怛謀為右衛將軍，不加僧孺罪責。德裕乃申奏道：「劉從諫據澤潞十年，太和中入朝，牛僧孺李宗閔執政，不留從諫在京，縱令還鎮，致釀成今日大禍。且聞昭義孔目官鄭慶，曾言從諫每得二人書牘，皆自焚毀，可見二人陰庇從諫，實為亂階，今幸陛下威靈，得平叛逆。惟欲清源正本，還應譴及牛李二人。」報復太甚，私憾何深？武宗徐徐道：「且俟再議？」德裕意終未釋。過了數日，復呈入河南少尹李述書，略言：僧孺聞劉稹敗死，有失聲歎恨等情。安知非德裕架誣？當下惱動武宗，再貶僧孺為循州長史，流宗閔至封州。德裕因率同百官，請上尊號，稱武宗為仁聖文武章天成功神德明道大孝皇帝，武宗不受。經德裕等固請，表至五上，方才允准。於是郊天祭廟，下詔大赦，賜文武官階勛爵，遍宴群巨，慶賀了好幾日。皇太后王氏即敬宗母。得病身亡，變喜為哀，易賀為弔，免不得又有一番忙碌。禮官上太后尊諡，乃是「恭僖」二字，&#34973;葬光陵東園。光陵即穆宗陵。<br>　　是時同平章事李紳，以足疾辭職，復出為淮南節度使，召淮南節度使杜悰入朝，拜右僕射，兼同平章事。悰本岐陽公主夫婿，見七十四回。文宗季年，公主已歿，悰由澧州刺史，升任鳳翔節度使，復自鳳翔徙鎮淮南。武宗嘗聞揚州倡女，善為酒令，因飭淮南監軍，選貢數人。監軍轉告杜悰，請他同選，悰搖首道：「我不奉詔，怎得妄進倡女？」監軍即奏悰不肯選旨，武宗歎道：「杜悰得大臣體，朕知愧了。」遂召悰入相。悰既受職，獨好宴飲，不甚理事，乃復出為西川節度使。既而李紳病歿任所，悰移鎮淮南。惟杜悰罷相時，崔鉉亦同時免職，改任戶部侍郎李回同平章事。回系唐室宗族，頗有膽識，澤潞事起，曾奉詔宣慰河北三鎮，並促進師，三鎮無不畏服，以此為武宗所器重，特加拔擢。但軍國重事，仍專任李德裕評議。李回李讓夷，不過奉令承教，署名畫諾，便算盡職。<br>　　德裕以西域軍事，尚未告竣，因上言：「回鶻衰微，烏介窮蹙，應乘此蕩平回鶻，規復河湟，望遣使賜張仲武詔書，諭以鎮魏兩鎮，已平昭義，只回鶻未滅，仲武尚兼北面招討使，應早思立功，毋落人後。」武宗依言頒詔，促仲武進逼烏介，仲武出兵數次，收降回鶻散卒，約數萬人。巡邊使劉濛，亦報稱吐蕃內亂，可乘機收復河湟。武宗擬大舉平西，偏偏志未畢償，病已纏體，遂令一位英明果斷的主子，漸漸的形神瘦弱，力不從心。看官可知武宗即位時，年只二十七齡，改元後僅歷五年，還只三十二歲，春秋方盛，大可有為，如何疾病加身，害得支撐不住？虛設問答，較便梳櫛。小子查考唐史，才知有一大病源，不得不從頭敘來。<br>　　唐自高祖立老子廟，尊為太上玄元皇帝，後世子孫，奉為成例，待遇方士，無不加厚，所以道教嘗盛行一時。此外又有佛教、祅教、摩尼教、景教、回教五種，佛教自漢迄唐，愈沿愈盛，唐太宗時，僧玄奘至西域取經，攜歸佛典六百五十餘部，譯成華文，輾轉流傳，徒侶日眾。武宗以前，全國佛寺，多至四萬餘所，僧尼達四十萬人。祅教由波斯國傳入，敬火以表天神，亦稱拜火教，唐初已盛行中國，朝廷為立祅正袚祝等官，管轄教徒。摩尼教就從祅教脫胎，參入佛教景教等旨，別成一派，相傳為波斯人摩尼所創。其實摩尼二字，就是中國高僧的意義，由波斯傳入回紇，更由回紇傳入唐朝，京都內外，多建摩尼寺，凡回紇人留居中國，常借寺中棲宿。景教實耶穌教的一派，唐太宗時，波斯人阿羅本，齎經至長安，自稱為景教徒，取教旨光華的意義。太宗為建波斯寺，至玄宗時，波斯為大食國所並，因改波斯寺為大秦寺，大秦即羅馬國的變稱，景教實發源羅馬，所以易名存實。德宗時，長安大秦寺僧京靜，曾建大秦景教流行中國碑，窮溯原委，頗稱詳明。至回教為摩罕默德創行，摩罕默德系阿剌比亞人，阿剌比亞即今之阿剌伯。參酌耶穌教及猶太教等，別成一教，廣集教徒，征服異域，創成一大食國。大食即阿剌比亞，波斯人有此稱呼，所以唐廷亦呼為大食。莫非因他蠶食四方麼？大食人來華互市，請諸唐廷，得在廣東一帶，建造會堂，廣傳教旨。這四種宗教，統是西洋輸入，唐廷准他傳佈，不加禁止。元元本本，殫見洽聞。獨武宗專信道教，不准異教流行，凡國中所有大秦寺摩尼寺，一並撤毀，斥逐回紇教徒，多半道死。京城女摩尼七十人，無從棲身，統皆自盡。景僧祅僧二千餘人，並放還俗。又令京都及東都，只准留佛寺二所，每寺留僧三十人，各道只留一寺，餘皆毀去。僧尼勒令歸俗，田產歸官，寺材改葺公廨驛舍，銅像鐘磬，熔作制錢，共計毀寺四千六百餘區，及招提有常住之寺。蘭若佛徒靜室。四萬餘間，還俗僧尼二十六萬五百人，收良田數千萬頃，奴婢十五萬人。閱至此，應為稱快。<br>　　古來帝王排佛，共有三人，魏太武帝周武帝及唐武宗，釋家稱為三武之禍。武宗排斥異教，不遺餘力，專心致志的迷信道教。即位初年，即召入方士趙歸真，向受法&#31635;，稱歸真為道門教授先生，即至禁中築一望仙觀，令他居住。政躬稍暇，常至觀中聽講法典，信奉甚虔。歸真引入徒侶，為武宗修合金丹，說是長生不老的仙藥，武宗服藥下去，自覺精神陡長，陽興甚酣，一夜能御數女，暢快無比。哪知情慾日濃，元氣日耗，各種興陽的藥餌，多半是催命的毒物。武宗年甫逾壯，日服此藥，漸漸的容顏憔悴，形色枯羸。當時專寵的嬪御，第一位要算王才人。才人系邯鄲人氏，家世失傳，穆宗時選入宮中，年僅十三，已善歌舞，後來賜與潁邸，一及笄年，性情兒很是機警，模樣兒愈覺苗條，亭亭似玉，裊裊如花。武宗本是頎晰，王女亦頗纖長，一對璧人，天作之合，當然情投意合，我我卿卿。及武宗即位，封王氏為才人，寵擅專房，武宗每畋苑中，王才人必跨馬相隨，袍服雍容，幾與武宗相似。道旁人士，遠遠窺視，還疑有兩位至尊，相與出入。有時也能握輕弓，發一二矢，射倒幾個小禽小獸，色藝俱工，確是難得。武宗越加寵愛，擬立她為皇后。偏李德裕謂才人無子，家世又未曾通顯，恐貽天下譏議，武宗乃止。但因後宮佳麗，無過王才人，寧將正宮位置，虛懸以待，不願濫竽充數。自憲宗以降，已五代不立皇后。及武宗有疾，王才人每諫武宗道：「陛下日服丹藥，無非希望長生，妾見陛下近日膚澤枯槁，深抱杞懮，還望陛下審慎，少服丹藥。」武宗尚說無妨，且言趙歸真說是換骨，應該瘦損，所以愈服愈病，愈病癒服。又召入衡山道士劉玄靜，令為崇玄館學士，還是玄靜有些見識，固辭還山。好算明哲保身。武宗尚是未悟，陰精日鑠，性加躁急，往往喜怒無常，嘗問德裕道：「近來外事如何？」德裕道：「陛下威斷不測，外人頗加驚懼，現在四境承平，願陛下寬待吏民，務使為善不驚，得罪無怨，然後中外咸安？」武宗默然不答，返入內寢。德裕自退。原來德裕專政有年，才高量淺，所有恩怨，無不報復。方士趙歸真得寵，德裕再三指斥，引為深恨。澤潞一役，又由德裕奏明武宗，不准宦官預事。內如中尉樞密，外如各道監軍，無從掣肘，因得成功。但內外閹豎，視德裕如眼中釘，常欲把他攆逐，因此勾結方士，日夕進讒。武宗也滋不悅，惟表面上仍敷衍過去。德裕雖上疏乞休，也不見許。給事中韋弘質，上言宰相權重，為德裕所駁斥，貶令出外。德裕又嘗言省事不如省官，省官不如省吏，因請罷郡縣吏約二千餘員。在德裕的意思，原是為國除弊，顧不得甚麼仇怨，無如內外怨聲，已是叢集，只因主眷未衰，一時動彈他不得。至會昌五年殘臘，武宗抱病已劇，詔罷來年正旦朝會，到了六年正月，並不見武宗視朝，德裕除叩閽問安外，專理朝廷政務，無暇顧及宮禁。哪知左神策中尉馬元贄等，已密布心腹，定策禁中，竟傳出一道詔旨，立光王怡為皇太叔，權勾當軍國政事。皇太弟後，又出一位皇太叔，正是聞所未聞。<br>　　先是李錡伏誅，家屬沒入掖廷，見七十二回。有妾鄭氏，生有美色，為憲宗所愛幸，納入後宮，幾度春風，得產一子，取名為怡，排行在第十三。憲宗有子二十人。幼時即寡言笑，宮中統目為癡兒。少長，受封光王，益自韜晦，雖群居游處，未嘗出言。至武宗疾篤，旬日不頒一諭，馬元贄等乘此生心，擬擇嗣統，好做一班佐命功臣。武宗本有五子，長名峻，封杞王，次名峴，封益王，三名岐，封兗王，四名嶧，封德王，五名嵯，封昌王。不過年皆幼弱，未識大政，宮內一班宦豎，更以為子承父統，乃是尋常舊例，就是擁立起來，也沒甚功績可言，不若迎戴光王，較為得計。如見肺肝。於是遂擅傳詔命，但說皇子年幼，令皇太叔處分國事。李德裕等未知詭謀，總道是武宗親命，不敢對駁。哪知武宗已死多活少，連人事尚且不省，還顧甚麼傳統不傳統呢？會昌六年六月甲子日，武宗疾已大漸，王才人侍立榻旁，武宗瞪視良久，好容易說出一語道：「我要與汝長別了。」王才人忍著淚道：「陛下大福未艾，怎得出此不祥語？」武宗再想發言，偏喉中已是痰塞，不能再語，只好用手指口，兩目卻注視不瞬。王才人已揣透意旨，便道：「陛下萬歲後，妾願以身殉。」武宗方略有歡容，模模糊糊的說了一個「好」字，嗣是遂不復言。承統問題，全不提及，徒望王才人殉節，戀戀私情，何足道哉？未幾駕崩，在位六年，止三十三歲。王才人悉取貯遺，分給左右，遂哭拜榻前道：「陛下英靈，契妾同去，妾謹遵前約了。」遂解帶自盡榻下。不愧烈婦。馬元贄等奉光王怡即位，改名為忱，是為宣宗，命李德裕攝行&#20898;宰事，奉上冊寶。宣宗朝見百官，哀戚滿容，及裁決庶務，獨操剛斷，宮廷內外，才知他有隱德，並不是全然愚柔。即位禮成，宣宗顧左右道：「適才奉冊的大臣，就是李太尉麼？他每顧我，使我毛髮灑淅，不寒而慄呢。」德裕貶死，伏此數語。當下尊生母鄭氏為皇太后，追贈王才人為賢妃。閱數月，安葬武宗，告窆端陵，並將王賢妃附葬陵旁。妃生前得專房寵，後宮嬪媛，多懷顧忌，至殉節捐軀，大義凜然，宮人都為感動，把舊怨一齊蠲釋，相率送葬，同聲一哭，這可見公道猶存，無德不報哩。一再稱揚，無非風世。<br>　　宣宗既陰忌德裕，踐阼才經數日，即罷德裕為檢校司徒，出任荊南節度使。迅雷不及掩耳，非但德裕所不料，就是中外吏民，亦覺是意外奇聞。接連又將李讓夷罷相，改任翰林學士白敏中，及兵部侍郎盧商，同平章事，且命牛僧孺李宗閔崔珙楊嗣復李&#29647;五人，一並內遷。惟宗閔未及啟行，病死封州。趙歸真誅死，仍度僧尼，京中增置八寺，嗣且令各處寺址，盡行修復。盡改舊政，太覺無謂。惟聞劉玄靜道術高深，前曾辭歸衡山，不與俗伍，應非趙歸真可比，乃復徵聘入都，由宣宗親受三洞法&#31635;。更可不必。既而臘鼓催殘，改元期屆，元旦，朝獻太清宮。越日，朝享太廟。又越日，至南郊祭天，改稱大中元年，受百官朝賀，大赦天下。會值天旱，自正月至二月不雨，宣宗避殿減膳，理京師囚，罷太常教坊習樂，出宮女五百人，放五坊鷹犬，停飛龍廄馬粟，果然甘霖下降，沛澤如膏，朝野都稱頌皇恩。同平章事白敏中，本由李德裕引入翰苑，至德裕失勢，敏中入相，獨希承上旨，令黨與頌德裕罪，遂貶德裕為太子少保，分司東都。過了半年，廷臣尚交構德裕，冊貶為端州司馬。越年，又貶為崖州司戶參軍，德裕竟病死貶所，年六十三，怨家多半稱快。惟右補闕丁柔立，前遭德裕擯斥，至是獨上疏訟德裕冤，又被謫為南陽尉。宣宗嘗問白敏中道：「朕昔送憲宗安葬，道遇風雨，百官皆散，惟山陵使身長多髯，攀住靈輿，冒雨不避，這是何人？」敏中答是令狐楚，現已去世了。宣宗問有無子嗣？敏中謂：「有子名綯，頗有才能。」宣宗即召令狐綯入見，問及元和政事。綯奏對甚詳，遂得擢為知制誥，尋升授翰林學士。綯夜夢見德裕，與語道：「公幸哀我，使得歸葬。」綯夢中允諾。翌晨起&#29248;，長子滈入問起居，綯即與語夢中情形，滈惶然道：「執政皆蓄憾李公，如何發言？」綯亦猶豫未決。不意是夕又復入夢，那前任太尉後貶司戶的李文饒，目光炯炯，竟來責他負約。綯正無詞可對，突聞雞聲一叫，才得驚醒，早起複語子滈道：「衛公精爽，確是可畏，我若不言，禍將及我。」乃冠帶入朝，請許德裕歸葬。宣宗方向用令狐綯，勉允所請。後至懿宗即位，用左拾遺劉鄴言，追復德裕太子少保衛國公官爵，賜尚書左僕射。敘及後事，寓善善從長之意。小子有詩詠李德裕道：<br>　　漢代乘驂霍子孟，唐廷奉冊李文饒。<br>　　假使功成身早退，禍機寧致及身招。<br>　　大中元年，文宗母蕭太后崩，追諡貞獻。越年太皇太后郭氏暴崩，外人頗有異言，欲知隱情，試至下回再閱。　　<br><br>　　憲宗服丹藥而崩，穆宗亦然，武宗豈未聞及，乃亦誤信趙歸真，餌服金丹，以致速死。俗語有言：「做了皇帝想登仙」，豈非愚甚？且彌留之際，專為愛妃顧慮，而於後嗣問題，全未提及，何其戀私情而忘大局耶？王才人以身殉主，節義可風，但於武宗實多&#24921;德，褒王才人，實隱刺武宗，書法固微而顯歟。太叔承統，古今罕聞﹔李德裕以一代功臣，驟遭貶死，雖德裕未得為完人，究無竄殛之罪，直書竄死，所以甚宣宗之失也。德裕死而托夢令狐綯，冤魂其果未泯乎？ <br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=85.htm>上一篇</a> &nbsp;&nbsp;&nbsp;&nbsp; <a href=87.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>