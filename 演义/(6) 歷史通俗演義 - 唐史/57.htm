<html>
<head>
<title>開放文學--歷史通俗演義 - 唐史--第五十七回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=56.htm>上一篇</a> &nbsp;&nbsp;&nbsp;&nbsp; <a href=58.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第五十七回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>遷上皇閹寺擅權　寵少子逆胡速禍</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說懷州守將，便是安慶緒部下的安太清。慶緒被思明殺斃，他乃投降思明，思明令為河南節度使。光弼督兵攻懷州，途次接得詔敕，進光弼為太尉，兼中書令，光弼受詔，遣還中使，仍進薄懷州城下。太清出戰敗退，告急思明。思明率眾來援，由光弼留兵圍城，自率兵逆擊，至沁水旁，與思明相遇，麾軍奮鬥，殺賊三千餘人。思明遁去，轉襲河陽城，又為光弼偵知，還兵截殺，斬賊首千五百餘級。思明復遭一挫，只好退回洛陽。光弼乃得專攻懷州。安太清系百戰餘生，頗有能耐，拒守至三月有餘，尚是無懈可擊。光弼決丹水灌城，仍不能拔，再命郝廷玉潛挖地道，穿入城中，內應外合，方將懷州攻破，生擒太清，獻俘闕下。肅宗祭告太廟，改乾元三年為上元元年，大赦天下。增光弼實封千五百戶，前敵各官，進秩有差。一面奉上皇至大明宮，稱觴上壽，且邀上皇妹玉真公主，及上皇舊嬪如仙媛，一並侍宴，並召梨園舊徒，奏樂承歡。哪知上皇反觸景生悲，暗暗墮淚，勉強飲了數杯，便即托詞不適，返駕興慶宮。為這一事，遂令宮中又生出許多糾葛來了。文似看山不喜平。<br>　　先是上皇奔蜀，時常悼念楊妃，樂工張野狐隨駕同行，輒進言勸解。上皇淚眼相顧道：「劍門一帶，鳥啼花落，水綠山青，無非助朕悲悼，叫朕如何排解呢？」及行斜谷口，適霖雨兼旬，車上鈴聲，隔山相應，留神細聽，彷彿是三郎郎當，郎當郎當的聲音，玄宗特彩仿哀聲，作了一出《雨霖鈴曲》，聊寄悲思。後來自蜀東歸，道過馬嵬，至楊妃瘞葬處，親自祭奠，流淚不止。既還居興慶宮，即命肅宗下敕改葬，偏李輔國從中阻撓，說是亡國婦人，倖免戮屍，何足賜葬，乃遣李揆入奏上皇，但托稱龍武將士，深恨楊氏，今若改葬故妃，恐反令將士反側不安。上皇乃止，惟密遣高力士往馬嵬坡，具棺改葬。力士就原坎覓屍，肌膚俱已消盡，只剩了一副骷髏，兩語足喚醒世人癡夢。獨胸前所佩的錦香囊，尚屬完好，乃將囊取留，拾骨置棺，另埋別所。又因當時有一驛卒，曾拾楊妃遺襪一隻，歸付老母，老母嘗出襪示人，借此索錢，已賺得好幾千緡。力士聞知，也向她贖出，攜襪與囊，一並歸獻。上皇得此兩物，越加唏噓，特命畫工繪楊妃肖像，懸置寢室，朝夕相對，終日咨嗟。嗣又憶及梅妃江彩蘋，飭內外一體訪查，且特懸賞格，如覓得梅妃，授官三秩，賜錢百萬，不意亦竟無下落。有內侍進梅妃肖像，上皇即題詩像上：「憶昔嬌妃在紫宸，鉛華不御得天真。霜綃雖似當時態，爭奈嬌波不顧人。」題畢，命模像刊石。嗣因暑月晝寢，彷彿見梅妃到來，含涕語道：「昔陛下蒙塵，妾死亂軍中，有人哀妾慘死，埋骨池東梅株旁。」語尚未畢，突被外面一陣風聲，驚醒夢魔，便起&#29248;往太液池邊，令高力士等檢尋屍骨，終無所得。繼思梅亭外面，曾有湯池，莫非瘞在此處，乃移駕過視，尚存梅花十餘株，命中使啟視，果然得屍，裹以錦裀，盛以酒糟，附土三尺許，屍骨脅下，刀痕尚在。上皇忍不住大慟，左右亦莫能仰視，當下命以妃禮易葬，由上皇自制誄文，哭奠一番，方才回宮。美人薄命，江楊同轍，事俱依曹鄴《梅妃傳》中，嘗見《隋唐演義》，謂梅妃復會上皇，意欲為美人泄忿，反至荒謬不經。<br>　　嗣是上皇閒居宮中，不是追悼梅妃，就是追念楊妃，肅宗頗曲體親心，時往省視，凡從前扈從諸人，仍令隨侍，就是歌場散吏，曲部遺伶，也一律召還，供奉上皇，俾娛老境。怎奈上皇只是不樂，即如大明宮中的慶宴，一場喜事，變作愁城，肅宗亦未免介意。張皇后與李輔國，平素不為上皇所喜，遂乘此互進蜚言，謂上皇別有隱衷，不可不防，惹得肅宗亦將信將疑。會張後子興王&#20299;病歿，後因悲生怨，反歸咎上皇，說他老而不死，無故哀泣，遂致殃及我兒，彷彿村婦口角，虧作者摹仿出來。如是與輔國日夜籌商，嘗欲設法泄恨。可巧上皇御長慶樓，父老經過樓下，仰見上皇，都拜伏呼萬歲，上皇命賜酒食，且召將軍郭英乂等，上樓賜宴。李輔國借端發難，遂入白肅宗道：「上皇居興慶宮，日與外人交通，陳玄禮高力士等，謀不利陛下，今六軍將士，皆靈武功臣，均因是生疑，臣多方曉諭，彼皆未釋，不敢不據實奏聞。」肅宗沈吟良久，萬道：「上皇慈仁，不應有此。」輔國又道：「上皇原無此意，恐群小蒙蔽上皇，或致生事，陛下為天下主，當思為社稷計，防患未萌，豈可徒徇匹夫愚孝？且興慶宮逼近民居，垣牆淺露，亦非至尊所宜安養，不若大內深嚴，奉居上皇，既可遠避塵囂，尤足杜絕小人，熒惑聖聽。」自己是小人，反說人家是小人，想是以己之腹，度人之心。肅宗不禁淚下，且徐徐道：「上皇愛居興慶宮，奈何遽請遷居？」言未已，突見張後出來，即從旁接口道：「妾為陛下計，亦是奏遷上皇，可免後慮，願陛下採納良言！」肅宗仍然搖首。尚有父子情，但不能正言折服，終太優柔。張後忿然道：「今日不聽良言，他日不要後悔。」潑悍之至。說罷，即返身入內，肅宗依然未決。輔國退出，遍嗾六軍將士，令他伏闕籲請，乞迎上皇居西內。肅宗只是下淚，不答一詞。堂堂天子，反效兒女子態，專知哭泣，是何意思？輔國反出語將士道：「聖上自知從眾，汝等且退。」將士等乃起身散去。<br>　　肅宗為了此事，乃懮悶成疾。輔國竟詐傳詔敕，把興慶宮的廄馬三百匹，取了二百九十匹，只剩十匹，然後令鐵騎五百人，待著睿武門外，自趨入興慶宮，矯稱上語，迎上皇游西內。上皇馳馬出宮，高力士後隨，至睿武門，忽見鐵騎滿布，露刃而立，上皇驚問何事？那騎士卻應聲道：「皇上以興慶宮湫隘，特迎上皇遷居西內。」上皇尚未及答，輔國即走近上皇駕前，來持御馬。惹得上皇大駭，險些兒墜下馬來。高力士趕前一步，向輔國搖手道：「今日即有他變，亦須顧全禮義，怎得驚動上皇？」輔國回叱道：「老翁太不解事。」力士不禁大怒道：「李輔國休得無禮！五十年太平天子，輔國意欲何為？」這三語駁斥輔國，那輔國才覺禁受不起，慢慢兒的走開。力士又代上皇宣誥道：「太上皇勞問將士，無事且退，不必護駕。」各騎士見輔國氣餒，也不敢倔強，便各納刃下拜，三呼萬歲而退。力士復叱輔國道：「輔國可為太上皇引馬！」輔國只好上前，與力士相對執轡，導上皇入西內，居甘露殿中，輔國乃退。殿中蕭瑟得很，但剩老太監數人，器具食物，都不甚完備，塵封戶牖，草滿庭除。比華清宮何如？上皇不覺唏噓，執力士手道：「今日若非將軍，朕且為兵死鬼了。」力士從旁勸慰，上皇復道：「我兒為輔國所惑，恐不得終全孝道，但興慶宮是我王地，我本欲讓與皇帝，皇帝不受，我乃暫住，今日徙居，還是我初志呢。」無聊語，聊以自慰。待至午餐，膳人進食，多是冷胾殘羹，不堪下箸。上皇命膳人撤肉，且囑：「自今日始，不必進肉食，我當茹素終身。」憤極。草草食罷，直至酉刻，始有老宮婢數人，撥來侍奉，且將上皇隨身衣物，搬取了來，既見上皇，相向號泣。上皇亦流涕道：「不必如此，我聞皇帝有疾，想此事非他主使哩。」嗣是與高力士閒步庭中，看侍婢掃除塵穢，芟薙草木，粗粗整理，才得少安。<br>　　輔國因矯旨移徙上皇，也恐肅宗見責，先托張後奏聞，再率六軍將士，趨入內殿，素服請罪。肅宗被他挾迫，反用好言撫慰道：「卿等為社稷計，防微杜漸，亦何必疑懼。」上皇處尚可任權閹矯制，對諸他人將如何？輔國等歡躍而出。時顏真卿已入任刑部尚書，卻不忍坐視無言，遂率百僚上表，請問上皇起居。輔國竟誣為朋黨，奏貶為蓬州長史，且把高力士陳玄禮等，一齊劾奏，說他潛謀叛逆，私引凶徒。裡面又有張皇后浸潤，竟勒令陳玄禮致仕，流力士至巫州，遣如仙媛至歸州安置，迫玉真公主出居玉真觀，另選後宮百餘人，侍奉西內，令萬安咸宜二公主，皆上皇女。入視服膳。看官！你想上皇至此，安心不安心呢？肅宗為張後輔國所制，竟不向西內問安，但遣人侍候上皇起居，只傳言上疾未愈，就是對外事件，本令郭子儀出統諸道兵馬，北攻范陽，又被魚朝恩阻撓，事不果行。<br>　　到了仲冬時候，淮西節度副使劉展，竟造起反來，大擾江淮。江淮一帶，雖經永王璘變亂，不久即平，尚無大害。乾元二年，襄州將康楚元張嘉延，及張維瑾曹玠等先後作亂，影響延及江淮，但也迭起迭亡，無礙大局。至劉展一反，竟橫行江淮間，所過殘破，蹂躪數州。溯源竟委。展初為宋州刺史，與御史中丞王銑，同領淮西節度副使。銑貪暴不法，展剛愎自用，節度使王仲銑，奏銑不法，將他誅死，並使監軍邢延恩入陳展罪，亦請捕誅。延恩以展有威名，恐不受命，特向肅宗獻策，請除展江淮都統，俟他釋兵赴鎮，中道逮捕云云。肅宗乃命延恩賚敕授展，哪知展已瞧破機關，謂須先得印節，然後啟程。延恩沒法，馳至江淮都統李峘處，說明原委，令峘暫交印信，轉給與展。展乃上表謝恩，即帶宋州兵七千，馳赴廣陵。延恩無從下手，計劃全然失敗，天子無戲言，怎得為欺人計？延恩固誤，肅宗尤誤。急忙奔回廣陵，聯絡李峘，並約淮東節度使鄧景山，發兵拒展。展說峘反，峘說展反，彼此移檄州縣，弄得大眾疑惑，無所適從。但江淮都統的符節，已入展手，反似展奉敕赴任，理直氣壯。兵民多不直李峘，未曾與展接仗，先已&#28291;奔。峘奔宣城，延恩奔壽州，展長驅入廣陵，遣將攻鄧景山。景山復敗，部兵亦&#28291;。展乃連陷升潤蘇湖濠楚等州，江淮幾無干淨土。景山與延恩，惶急得很，一面奏請調平盧兵援淮南，一面遣使促平盧節度田神功，願以淮南子女玉帛，作為酬勞。神功正屯兵任城，立選精騎南下，到了彭城，才接詔敕，令他討展，他卻名正言順，與展開仗。展連戰皆敗，棄城東走，神功得入廣陵及楚州，縱兵大掠，復遣將分道追展，且約景山延恩等三面夾攻。展窮蹙至金山，為神功部將賈隱林追及，一箭中目，趁手殺死。三路兵搜剿餘黨，依次蕩平。只平盧軍沿途擄掠，計十餘日，飽載而歸。兵亦與強盜相等，苦哉南人！當時北方糜爛，南方本尚寧謐，至此百姓始受荼毒，前遭劉展，後遇神功，兩次掠劫，當然十室九空了。劉展亂事，貽害不小，故敘述特詳。還有陰忮貪賊的魚朝恩，與李輔國狼狽為奸，鎮日裡盅惑肅宗，范陽當攻不攻，是為朝廷所誤，東京尚不可攻，偏朝恩定要肅宗下敕，催李光弼即速進兵。光弼上言賊鋒尚銳，未可輕進，偏魚朝恩責他逗撓，日遣中使督促。光弼不得已，會集朝恩等攻東京，擇險列營。僕固懷恩自恃功高，因光弼屢加裁抑，有不滿意，獨引部下出陣平原，光弼使語懷恩道：「依險列陣，可進可退，若列陣平原，敗且立盡，思明未可輕視哩。」懷恩不從，正齟齬間，史思明驟馬出城，悉眾來犯，懷恩立足不住，便即退後。頓時牽動後軍，連光弼也支持不住，只好返奔。思明乘勢進擊，殺死官軍數千人，軍資器械，多被奪去。光弼渡河，走保聞喜，河陽懷州，復為賊陷，唐廷聞得敗狀，上下震驚，忙增兵屯陝。神策節度使衛伯玉，自東京敗還，到了陝城，急收集&#28291;卒，與新軍&#24650;力固守，不到數日，即有賊兵進攻，統將就是史朝義。伯玉引軍出擊，大破賊兵，朝義再卻再進，伯玉三戰三勝。思明聞朝義屢敗，不禁憤憤道：「豎子何足成大事？不如令他速死！」當下命朝義築三角城，欲貯軍糧，限一日告畢。到了傍晚，思明親往按視，見城雖築就，尚未泥堊，更痛詈朝義，叱他延緩，並令工役立刻加泥，須臾竣事，思明乃返，還是怒氣勃勃，且行且語道：「俟克陝州，定斬此賊。」看官！你道思明欲殺朝義，果止為攻陝一事麼？說來也有一段隱情，差不多與祿山相似。<br>　　思明除夕生，祿山元日生，兩人生年，只隔一日，又是同種同鄉，同投軍伍。祿山漸貴，思明尚未顯達，土豪有女辛氏，尚未字人，偶見思明面目魁梧，暗生羨慕，便請諸父母，願嫁思明。不去私奔，還算貞女。父母以思明微賤，不欲相攸，偏該女拚生覓死，硬欲嫁他，也只得聽女自便。思明既娶得辛女，當然歡愛，惟前時已有私遇，懷妊未產，未幾即生一子，取名朝義。思明得祿山薦舉，積功至將軍，辛氏亦生子朝清，思明因自負道：「自我得辛氏為妻，官得累擢，又慶添丁，想是我妻福命過人，所以有此幸遇哩。」嗣是益寵辛氏，並愛朝清，漸漸的嫉視朝義。只朝義素性循謹，待士有恩，朝清淫酗好殺，士卒多樂附朝義，怨恨朝清，所以思明僭稱帝號，已立辛氏為後，獨至建儲一事，始終未決。及朝義攻陝屢敗，遂決議除去朝義，立朝清為太子。三角城竣，即於次日下令，再命朝義攻陝，閱日未克，便當斬首，並在鹿橋驛待報，這令一下，朝義原是自危，就是朝義部下，亦皆恐懼。部將駱悅蔡文景，密白朝義道：「陝城豈一日可下？悅等與王，明日就要駢首了。」朝義道：「奈何奈何？」悅復道：「主子欲廢長立幼，所以借此害王，今日只好強請主子，收回成命，或可求生。」朝義俯首不答。悅與文景齊聲道：「王若不忍，我等將降唐去了。」好似嚴莊之說慶緒，惟口&#33047;卻是不同。朝義急得沒法，不得已語二人道：「君等須好好入請，毋驚我父！」<br>　　悅等遂率部兵三百，待夜入驛，托言有要事稟報，逕入思明寢所，四顧不見思明，便叱問寢前衛士。衛士已縮做一團，不敢遽答。悅與文景，立殺數人，才有人說他如廁，指示路逕。悅等馳入廁所，仍然不見思明，忽聞牆後有馬鈴聲，亟登牆瞭望，見有一人牽馬出廄，正在跨鞍。悅部下週子俊，彎弓發矢，正中那人左臂，墮落馬下。子俊即逾垣出視，悅等亦相繼躍出，到了馬前，仔細一瞧，正是思明。當將他兩手反剪，捆<img src=vmqjl.gif align=absmiddle border=0>起來。隨筆敘來，確是夜景。思明受傷未死，便問由何人倡逆。悅大聲道：「奉懷王命！」思明道：「我早晨失言，應有此事，但為子豈可弒父？為臣豈可弒君？爾等難道未知麼？」悅復道：「安氏子為何人所殺？況足下殺人甚多，豈無報應？」答語妙甚。思明太息道：「懷王懷王，乃敢殺我麼？但可惜太早，使我不得至長安。」悅不與多言，竟牽思明至柳泉驛，令部兵守著，自還報朝義道：「大事成了。」朝義道：「驚動我父否？」悅答言未曾，遂令許季常往告後軍。季常即許叔冀子，叔冀正與周摯駐軍福昌，一聞季常入報，叔冀卻不以為意，既可叛唐，何妨叛思明。摯驚僕地上，也是個沒用傢伙。季常馳還，悅即勸朝義道：「一不做，二不休，大義滅親，自古有的。」弒父也足稱大義嗎？朝義已不知所為，支吾對答，悅遂至柳泉驛，縊殺思明，借氈裹屍，用橐駝載還東京。路過福昌，托思明命，召周摯出見，摯還疑思明未死，貿然出迎，甫至悅軍中，即由悅指麾部兵，把他拿下，一刀兩段。當下遣使奉迎朝義，共至東京。朝義即日稱帝，改元顯聖，令部將向貢阿史那玉，率數百騎往范陽，令圖朝清。朝清尚未知思明死耗，既見貢玉，便問及思明安否？貢偽說道：「聞主上將立王為太子，特令貢等促王入侍，請王即日啟行！」朝清大喜，即命治裝。貢與玉退出後，密令步騎入牙城，專俟朝清出來，便好動手。偏朝清得微察密謀，竟擐甲登城樓，召貢詰問。貢潛伏隱處，但遣玉陳兵樓下，與相辯答。朝清怒起，拈弓在手，射斃玉軍數人，玉返馬佯奔，那朝清不識好歹，下樓出追，才經百餘步，貢在朝清背後，驟馬發箭，立將朝清射倒。玉還馬再戰，殺退朝清左右，便將朝清擒住，復與貢突入城中，揭示朝義檄文，一面搜獲朝清母辛氏，與朝清一並殺訖。辛氏願嫁思明得為皇后，當時似具慧眼，哪知卻如是收場。朝清本不得志，見了朝義榜示，及貢玉各軍，或俯首迎降，或袖手避去。獨張通儒聞變，召集部下，前來拒戰，終因士卒離心，為亂軍所殺，范陽乃定。朝義遣部將李懷仙為幽州節度使，留守燕京。但朝義所部節度使，多系祿山舊將，思明僭號時，已多是陽奉陰違，此次朝義嗣立，更不願受命，眼見得勢處孤危，不久將滅了。<br>　　肅宗仍令各道節度使，進攻朝義，且加李輔國為兵部尚書，執掌全國軍務。看官！你想國家軍政，何等重大？豈可為閹奴所玩弄嗎？那肅宗還是昏憒糊塗，在大明宮建設道場，諷經禱福，號宮人為佛菩薩，北門武士為金剛神王，召大臣膜拜圍繞，一面去尊號及年號，以建子月為歲首，子月朔日，受百官朝賀，如元日儀。會張後生一嬰女，肅宗非常鍾愛，暇輒懷抱。山人李唐入見，肅宗正抱弄幼女，顧語唐道：「朕頗愛此女，願卿勿怪！」唐答道：「太上皇思見陛下，想亦似陛下垂愛公主呢。」因機諷諫，唐頗懷忠。肅宗不覺泣下，但尚憚著張後，不敢詣西內，直至殘臘相近，方往朝一次。越年，河東軍亂，殺死節度使鄧景山，自推兵馬使辛雲京為節度使。未幾，絳州行營又亂，前鋒將王元振，又殺死都統李國貞。鎮西北庭行營兵，復殺死節度使荔非元禮，自推裨將白孝德為統帥。警報絡繹不絕，肅宗乃封郭子儀為汾陽王，知諸道節度行營，兼興平定國等副元帥。子儀奉命至絳州，召入王元振，數罪正法。辛雲京聞風生畏，也查出亂首數十人，一並按誅，河東諸鎮始皆奉法。肅宗得子儀奏報，心下稍慰，但為張後李輔國所使，反害得無權無柄，一切舉動，不得自由，免不得抑鬱寡歡，時患不豫。上皇寂居西內，種種悵觸，尤覺得少樂多懮，淒然欲盡。曾記上皇嘗自吟道：<br>　　刻木牽絲作老翁，雞皮鶴髮與真同。<br>　　須臾舞罷寂無事，還似人生一世中。<br>　　是時上皇已七十八歲了，年力衰邁，禁不住懮病相侵。忽有一方士從西方來，自言能覓楊太真，欲知他如何覓法，且至下回再表。　　<br><br>　　先聖有言，身修而後家齊，家齊而後國治，國治而後天下平，此實千古不易之至論，試證諸本回而益恍然矣。玄宗納子婦為妃，便生出許多禍亂，後來且受制於子婦，不能修身齊家者，寧能治國平天下乎？肅宗嬖悍妻，任權閹，為子不孝，為夫不義，為君不明，是亦一不能修齊，即不能平治之明證也。即如安史之亡，雖由逆報昭彰，萬不能避，然安祿山之死，死於婦人，史思明之死，亦未始不死於婦人。廢長立幼之議起，而揕胸擊頸之禍作。身不修，家不齊，必至殺身覆家而後止，遑問治國平天下耶？ <br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=56.htm>上一篇</a> &nbsp;&nbsp;&nbsp;&nbsp; <a href=58.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>