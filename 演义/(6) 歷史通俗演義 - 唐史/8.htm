<html>
<head>
<title>開放文學--歷史通俗演義 - 唐史--第八回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=7.htm>上一篇</a> &nbsp;&nbsp;&nbsp;&nbsp; <a href=9.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第八回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>河朔修和還舊俘　鄭兵戰敗保孤城</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說武周聞金剛敗還，料唐軍必攻並州，即開城遁往突厥。世民入並州城，不戮一人，再進軍攻晉陽，守將楊伏念舉城迎降。侍郎唐儉，前與永安王孝基，同被擒禁，儉至此得釋，惟孝基已為武周所殺。孝基為世民從叔，屍骸暴露，由世民收屍殮葬，一面分兵收服餘郡，於是武周所得州縣，悉數歸唐。宋金剛收集殘眾，意欲回兵再戰，奈部眾聞一戰字，統是膽戰心驚，又復散去。金剛也只得北走突厥，已而自突厥走上谷，為突厥所追獲，腰斬以徇。武周居突厥數月，亦欲亡歸馬邑，偏被突厥聞知，也將他殺死。先是武周南寇，謀臣苑君璋進諫道：「唐以一州兵取三輔，三輔指關中言。所向披靡，此乃天命，非人力所可與爭。太原南多險阻，今懸軍深入，後無援應，一或失敗，盡隳前功，不如北結突厥，南結唐朝，南面稱孤，最為上策。」武周不聽，及敗奔突厥，方泣語君璋道：「不用公言，竟至如此。」嗟何及矣。君璋隨武周奔突厥，武周被殺，突厥命君璋為大行台，統領武周部曲，後來引突厥攻代州，為刺史王孝德擊退，唐屢遣人招降，一再抗命，且進擾馬邑及太原，至突厥漸衰，方率所部降唐，得拜安州都督，兼芮國公，竟得貴顯終身，這且擱過不提。<br>　　且說世民既平定太原，上書報捷，靜待後命。高祖命李仲文為並州總管，唐儉為並州道安撫大使，留鎮晉陽，促世民班師回朝。世民奉詔還都，飲至受賞，不消細表。高祖召宴群臣，酒酣與語道：「今薛劉二寇，已皆剿滅，此外如王薄郭子和蔣弘度徐師順李義滿綦公順等，均次第來降，借高祖口中，敘入群盜，以省筆墨。惟竇建德王世充，負固恃強，屢寇邊境，建德且虜朕從弟淮安王及朕妹同安公主，朕決不與干休，現擬先討建德，後討世充。」世民獨進言道：「世充殘虐，神人共憤，臣意擬先行往討，一面與建德暫行議和，令歸我皇叔皇姑。俟世充平後，移軍北指，建德如肯投誠，不必說了，否則再剿未遲。」先討世充，名正言順。高祖道：「建德若肯歸我弟妹，自當先討世充了。」及宴飲已畢，乃派使赴洺州，與建德修好，索還淮安王神通及同安長公主。<br>　　原來神通曾為山東安撫大使，防禦建德。建德竟連陷邢滄洺相等州，神通不能拒，往依黎陽李世勣，且令慰撫使張道源鎮守趙州。建德進薄趙州城下，道源與總管張志昂，登城拒守，禁不住敵軍猛撲，竟被攻入。兩張巷戰不支，一並成擒。建德叱令斬首，國子祭酒凌敬道：「人臣各為其主，彼堅守不下，實是忠臣。大王若將他殺死，奈何策勵臣下？」建德乃將二人釋縛，留居軍中，再引兵趨衛州，前隊過黎陽三十里，李世勣遣騎將邱孝剛，率二百騎偵探敵蹤，途中與建德相遇，孝剛素善馬槊，自恃驍勇，即突擊建德，建德敗走，後軍進援建德，孝剛寡不敵眾，竟至戰死，建德遷怒黎陽，引兵還攻，城中不及預防，突被攻陷。淮安王神通，竟被擄去，同安公主為高祖胞妹，本嫁隋刺史王裕，寓居黎陽，也為所擄。還有秘書丞魏征，曾奉高祖命招降世勣，羈留未返，事見第六回。至此亦作了俘囚，世勣倉猝走脫，連家屬都不及攜奔。建德拿住世勣父蓋，迫令招降，世勣得了父書，默想多時，方還見建德。建德令世勣為左驍衛將軍，仍守黎陽，惟留蓋為質，授魏征起居舍人，館待神通及公主，復自督兵攻滑州。滑州刺史王軌，正擬守城，驀為怨奴刺死，攜首獻建德軍前。建德問明原委，大怒道：「奴敢殺主，悖逆極了。」即令左右縛奴處斬，仍返軌首至滑州，囑令合屍以葬。建德頗知仁義。吏民感悅，即日請降。嗣是附近州縣，統望風輸款，並豫州盜徐圓朗，亦致書投誠。<br>　　建德乃還都洺州。世勣仍欲歸唐，恐禍及乃父，謀諸故人郭孝恪。孝恪道：「君新附竇氏，動必見疑，計惟先為立功，俾他信任，然後可圖反正呢。」世勣乃襲破嘉縣，進擊新鄉，擄世充將劉黑闥，押獻建德。建德大喜，署黑闥為將軍，且嘉獎世勣。世勣復請取孟海公所據曹戴二州，建德遂遣妻兄曹旦，率眾五萬，往會世勣，並言將親自策應。世勣聞曹旦傳言，擬俟建德至營，掩殺了他，乘勢奪還父蓋，及建德土地歸唐，那知待了數日，並不見建德到來。曹旦又侵掠河南，人民交怨，世勣忍耐不住，率部眾襲曹旦營，偏曹旦預先防備，無隙可乘。自思不便再留，即與郭孝恪等數十騎奔唐。建德聞世勣西去，不過長歎數聲，群下請速誅徐蓋，建德道：「世勣唐臣，為我所虜，不忘本朝，也是忠臣的素志，我何忍罪及乃父呢？」竟釋蓋不誅。<br>　　惟與羅藝一再交兵，始終不克。大將軍王伏寶，勇冠軍中，免不得侮弄諸將，諸將因此挾仇，誣稱他有叛志。建德信為真情，遽令處死。伏寶大呼道：「陛下奈何聽信讒言，自斬左右手呢？」建德仍以為誑語，竟把他梟首示眾。這是建德第一錯著。嗣是失一驍將，戰數不利。可巧唐使到來，貽書通好，建德恰也情願，許將淮安王神通及同安公主，偕唐使同歸，一面起兵二十萬，復攻幽州，仗著兵多將勇，四處緣梯，鼓噪登城，不意背後忽突入敵軍，悍鷙絕倫，銳不可當。建德部下，立腳不住，當然倒退。城內復殺出羅藝，自率精兵來攻建德，建德倉皇失措，不及收軍，慌忙返走﹔那踴躍登城的將士，也下城竄去，腳生得長的，還幸逃性命，稍遲一步，便做了無頭鬼，橫屍城下。看官道建德背後的敵軍，從何而來？其實就是城中二薛。薛萬均兄弟，因見建德大舉前來，自恐不能堅守，乃募敢死士百人，鑿通地道，潛行而出，掩至建德後面，一陣痛殺。又得羅藝出來夾攻，便將建德擊退，羅藝乘勝薄建德營，建德已招集全軍，填塹出戰，麾眾奮鬥，究竟藝兵寡力單，殺不過建德，只好敗回城中。建德復進兵圍城，藝與萬徹萬均等，勉力捍御，且遣使告急漁陽，求發援兵。漁陽為高開道所據，自稱燕王，他本滄州人氏，世業煎鹽，隋末朔方盜起，也糾眾作亂，始據北平，繼陷漁陽。適懷戎僧人高曇晟，戕官據縣，自號大乘皇帝，以尼靜宣為後，建元法綸，和尚配尼姑，確是相當。遣使與開道約為兄弟，開道引眾往從，留居三月，竟掩殺曇晟，並有懷戎部曲，尼姑皇后，如何發落？可惜史中不載。也居然改易正朔，署置百官。既接羅藝來書，樂得發兵揚威，自率二千騎馳救幽州。建德見援兵到來，恐再蹈覆轍，也即退還。羅藝出迎開道，入城宴敘，席間勸開道歸唐，開道也即照允，遂因藝遣使進表，願作唐藩。唐封藝為燕郡王，開道為北平郡王，均賜姓李氏，藝與開道，各受冊封，轄境如故。<br>　　是時唐高祖因東和建德，弟妹來歸，即遣秦王世民，督諸軍討王世充。世充曾屢寇唐境，多不能下，反失去愛將羅士信。李君羨田留安，依次投唐。唐以士信驍勇，命為陝西道行軍總管，隨世民東征。世民即用為先鋒，進圍慈澗，王世充聞唐軍東下，派兄弟子姪等，防守各城，且恐群下叛亡，特立厲禁，一人失蹤，全家俱戮。即此一法，已足致亡。自將戰兵三萬，援慈澗城。世民親率輕騎，往偵世充，途中猝與相遇，眾寡不敵，竟為所圍，乃左右馳射，箭無虛發，射斃世充部下數十人。世充驍將燕琪，躍馬來刺世民，相去數步，但聽箭簇一響，已是應聲而倒，立被唐軍擒住。世充知不可取，引兵退去。世民馳還營中，翌日率步騎五萬，直抵慈澗，援應士信，守兵駭散，棄城歸洛。世民驅軍入城，因派遣諸將，分道進兵。行軍總管史萬寶，自宜陽南入龍門，將軍劉德威，自太行東圍河內，上谷公王君廓，自洛口斷敵餉道，懷州總管黃君漢，自河陰攻回洛城，四路偏師，奉令而去。世民自督大軍，連營北邙，步步進逼，且傳檄各郡，勸令速降。洧州長史張公謹與刺史崔樞，舉城歸附，鄧州土豪，也執世充所署刺史，獻俘軍前。總管黃君漢一軍，用舟師襲破回洛城，連下二十餘堡，世充子玄應，趨攻回洛，連日不克，於是世充自統銳卒，列陣青城宮，來敵世民。世民隔水置陣，與他相對。世充遙語世民道：「隋室傾覆，唐帝關中，鄭帝河南，世充未嘗西侵，王獨舉兵東來，是何用意？」世民令宇文士及應聲道：「四海以內，皆奉大唐正朔，獨公執迷不悟，為此前來問罪。」何不責他殺逆事，想是投鼠忌器，所以諱言。世充又道：「天下擾亂，已曆數年，長安洛陽，各有分地，若相與罷兵講好，豈不甚善？」世民又使士及回應道：「我只奉詔取東都，不聞令我講好，公若解甲歸降，當可保全富貴，否則決一勝負，不必多言！」世充乃默不複語。相持至暮，各自退歸。既而顯州總管田瓚，舉所部二十五州降唐。瓚系楊士林長史，士林擊敗朱粲，奉表唐廷，獻漢東四郡版籍，唐命為顯州道行台。士林陽受唐封，暗中卻南通蕭銑，北結世充。唐正欲遣將往討，士林已為瓚所殺，竟向世充處請降。世充令為顯州總管。至是瓚聞唐軍大舉，屢敗世充，乃復舉屬地歸唐。自是襄漢聲聞，與世充絕不相通。唐總管史萬寶，進攻甘泉宮，王君廓又進拔轘轅，河南大恐，各州縣相率來降。<br>　　世民在軍，每夕必檢查將士，忽不見降將尋相，並前時河東降卒，亦多亡去。尋相與尉遲恭曾同時歸降世民，至尋相一逃，尉遲恭當然遭嫌。屈突通殷開山等，竟將尉遲恭拿下，入帳白世民道：「敬德注見前。驍勇絕倫，恐滋後患，不如趁早殺卻，借杜禍根。現已拿至帳下，聽候處決！」世民瞿然道：「二君以尋相叛去，遂疑及敬德麼？要知敬德若叛，必不落尋相後。今敬德尚存，顯見得無叛志呢。」說至此，即趨出帳外，親與釋縛，又引入臥室內，取金相贈道：「丈夫意氣相期，勿以小嫌介意，必欲他去，此金可作路資，聊表袍澤誼，我怎肯因讒害正呢？」尉遲恭聞言下拜，不禁涕泣道：「大王如此相待，恭非木石，寧不知感，誓為大王效死，厚贈實不敢受。」世民扶他起身道：「將軍果肯屈留，金不妨受。」尉遲恭仍然固辭，世民乃道：「留此以作後賞。」恭拜謝而退。世民真善於馭將。<br>　　隔了一宿，世民率五百騎巡行戰地，猝遇王世充掩至，步騎不下萬餘，為首的乃是單雄信，手持長槊，來刺世民。世民忙拔刀招架，怎奈短不敵長，幾乎手忙腳亂，突來了一員大將，從刺斜裡橫戳雄信，雄信墜馬，由他部下救去。那來將護住世民，馳出戰線﹔再率騎兵還戰，出入世充陣中，左挑右撥，橫厲無前。屈突通復引大兵繼至，來援那將，一番酣鬥，斬首至千餘級。世充喪膽竄去，留冠軍大將軍陳智略斷後，那將追趕過去，趁手一槊，立將智略擊落馬下，由唐軍活捉而來，乃收兵回寨，進謁世民。世民起座迎勞道：「眾將疑公必叛，我謂公無他意，相報竟這般速麼？」遂賜他金銀一篋，那將方才拜受。究竟那將是誰？看官不必多猜，便可知是尉遲敬德。當下檢驗俘虜，除陳智略外，獲得排&#30687;兵六十名，俱稱願降。世民安插已畢，復來了敵將張鎮周，亦入營投誠，均由世民推恩錄用。嗣是遠近聞風，爭相趨附。杜才幹以濮州降，楊慶以管州降，魏陸以滎州降，王雄以陽城降，王要漢以汴州降，徐毅以隨州降，接連是許亳十一州，都來請降。<br>　　轉眼間已是武德四年，梁州總管程嘉會，亦率部眾來降。世民復招撫淮南杜伏威，助剿世充。伏威本齊州人，與同裡輔公祏，亡命為盜，出沒江淮，據有歷陽，自號吳王。及得世民招諭，乃輸款唐廷，受唐封冊，即遣部將陳正通徐紹宗率精兵二千，來助世民，攻下大梁。世民復挑選精騎十餘騎，均著&#30338;衣玄甲，分為左右隊，令秦叔寶程知節尉遲恭翟長孫為偏帥，自為統帥，每戰即作為衝鋒，無堅不破。屈突通竇軌等，按視行營，為世充所襲，幾至敗衄。世民聞警，急率玄甲兵往救，馳入敵陣，好似蒼龍攪海，駭浪奔騰，殺得世充棄甲曳兵，逃歸洛陽。世充子玄應，因攻回洛城不下，移戍虎牢，至是聞世充敗歸，亦收運儲粟，拚命還洛。簡直是同去就死了。世民乃使宇文士及，馳還長安，奏請進圍東都。高祖准奏，並語士及道：「返語爾王，如得洛陽，乘輿法物，圖籍器械等，可收取來朝。子女玉帛，悉賜將士。」士及受命，還白世民。世民仍移軍青城宮，壁壘未立，王世充已率健卒二萬，出臨谷水，負險列陣，唐將皆有畏心。世民駐營北邙，登高遙望，下語諸將道：「賊勢窮了，悉眾前來。僥倖一戰，我今日若得破他，他自然不敢再出了。」此語寓激勵意，所以釋諸將之疑慮。遂召屈突通入帳，令率步卒五千，渡水挑戰，臨行時授以要語道：「如已交鋒，速即縱煙，我當親來接應。」通唯唯而去。<br>　　世民令將士裹甲以待，自己專瞭望煙起，俄見隔岸有青煙一縷，飛入雲霄，因即一躍上馬，當先馳去。將士等魚貫而進，踴躍渡河，與通合軍力戰。世民欲知敵陣厚薄，獨率數十騎冒險突入，從陣前殺到陣後，眾皆披靡。驀見前面有長堤阻住，只好退轉，仍從敵陣中殺回。那時人自為戰，不能相顧，世民與從騎相失，隨身只一邱行恭，世充部下，有數騎來追，且用強箭射世民。世民身上，好似有神祗護衛，箭不能入，偏馬竟中箭欲踣，險些兒將世民掀翻，虧得世民先已跳下，才免傾跌，馬竟倒斃。世民專喜冒險，若非神助，恐亦難免。行恭忙回馬接箭，箭一到手，發無不中，接連射斃數人，追騎不敢逕前，乃下馬授世民轡，請他上馬，自在馬前步行，手執長刀，距躍大呼，砍死敵人複數名，始得突陣而出，返入大軍，再行督戰。世充亦麾眾死鬥，兩下裡鼓聲大震，又混戰了三四個時辰，忽散忽合，屢蕩屢決，世充才不能支持，引兵退去。世民乘勝追殺，直抵東都，事有湊巧，羅士信已屠滅千金堡，王君廓亦襲據虎牢城，各有捷報到來。世民喜道：「世充失去二險，差不多似甕中鱉、釜底魚了，洛陽雖堅，怕不為我所取麼？」遂四面圍攻，晝夜不息，城中守禦甚嚴，大炮飛石，足重五十斤，擲至二百步，強弩似車輻，硬簇似巨斧，射遠且至五百步。唐軍受著矢石，無不立倒，世民射書諭降，守將屢欲內應，均被世充察出，一律殺死。還有世充所署的御史鄭頲，自願削髮被緇，亦為世充所疑，斬首市曹。世民屢攻不下，又貽世充書，曉諭禍福，亦不見報。唐將士多疲敝思歸，總管劉弘基請班師，世民搖首道：「目今大舉前來，無非為一勞永逸起見，東方諸州，已望風款服，惟洛陽孤城，尚未能下，我料他亦不能久持，功在垂成，奈何棄去？」言之甚是。乃下令軍中道：「洛陽一日不破，大軍一日不還，敢言班師者斬！」諸將乃不敢復言。嗣接高祖密敕，亦令世民退軍，世民遣封德彝入朝，囑他面奏道：「世充只有一城，智盡力窮，旦暮可克，今若還師，賊勢復振，更相連結，將來轉勢大難圖了。」德彝受教而去，忽接到東方警報：竇建德起兵十萬眾，來援洛陽，管州被陷，刺史郭士安遭害，滎陽陽翟等縣，亦多失守﹔建德部眾，水陸並進，不日將到此地了。唐將士均相顧失色，連世民亦頗費躊躇，正疑慮間，有巡官入報道：「夏主竇建德遣使致書，現來使靜候營外。」世民道：<br>　　「引他進來。」巡官去後，即引來使入見世民，正是：<br>　　目擊危城如纍卵，笑看外使枉投轅。<br>　　欲知來使如何致詞？且看下回敘明。　　<br><br>　　隋末群雄，鄭夏最強，然竇建德非王世充比也，建德起自漳南，投入戎伍，位不過百人長耳，與世充之居高官，食厚祿者，本不相同。及奉表皇泰，擒誅化及，為隋討逆，師出有名。且虜淮南王神通，暨同安公主，仍以賓禮相待，毫不侮辱。他如誅王軌奴，不殺李世勣父，其識量毋亦過人乎？唐與通和，即還舊俘，假令安居河朔，長此修睦，唐亦無隙可乘，何至遽滅？惜乎其志不堅定也。世充大逆不道，敢鴆嗣君，罪不亞於化及，秦王世民，決議東征，而夾水一語，未嘗聲討，得毋以掩耳盜鈴，內省不能無疚耶？但大兵一至，河內瓦解，不仁者寧能得國？其得苟延數年，猶幸事也。故本回敘述建德，不掩其長。所以原建德之猶善。至敘述世充，極言其敗，所以嫉世充之不仁。 <br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=7.htm>上一篇</a> &nbsp;&nbsp;&nbsp;&nbsp; <a href=9.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>