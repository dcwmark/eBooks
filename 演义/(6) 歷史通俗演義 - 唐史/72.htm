<html>
<head>
<title>開放文學--歷史通俗演義 - 唐史--第七十二回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=71.htm>上一篇</a> &nbsp;&nbsp;&nbsp;&nbsp; <a href=73.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第七十二回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>擒劉辟戡定西川　執李錡蕩平鎮海</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說順宗改元永貞，因關係一代正朔，所以就貞元二十一年間，即已改行。至憲宗禪位，應復改元，當下將永貞二年，改為元和元年。正月朔日，憲宗帶領百官，至興慶宮朝賀順宗，奉上尊號，稱為應乾聖壽太上皇，禮畢還朝，方受群臣慶賀。過了數日，太上皇病體增劇，醫藥罔效，竟爾升遐，享年四十六歲，在位僅閱半年，總算作為一年。憲宗侍疾治喪，連日無暇，偏劉辟不肯用命，居然造起反來。辟欲繼韋&#33263;後任，因憲宗不許，特阻兵自守。憲宗已遣袁滋為安撫使，尋又命充西川節度使，徵辟為給事中。辟仍不肯奉詔，滋畏辟不進，為憲宗所聞，貶滋為吉州刺史，本擬發兵討辟，但念履位方新，力未能討，只好再事羈縻，授辟為西川節度副使，知節度事。右諫議大夫韋丹上疏，謂：「釋辟不誅，外此無不效尤，恐將來朝廷命令，不能出兩京以外。」憲宗頗以為然，因命丹為東川節度使，防制西川。哪知辟氣燄益驕，又表請兼領三川。憲宗不允，辟竟發兵攻梓州。推官林蘊極力諫阻，惹動辟怒，將蘊械系起來，且屢囑軍士持刀威嚇，刃擬蘊頸，已非一次。蘊怒叱道：「豎子！要斬便斬，我頸豈汝礪石麼？」辟不禁旁顧道：「此人真忠烈士，饒他去罷！」公道自在人心，即叛賊猶知忠義。乃黜為唐昌尉，復益兵東向，將梓州圍住。<br>　　東川節度使韋丹，尚未到任，前節度使李康，督眾拒守，一面飛章告急。憲宗召集群臣，會議討逆事宜，大眾謂蜀地險固，不易進兵。獨杜黃裳奮然道：「辟一狂妄書生，得良將往取，譬如拾芥，有甚麼難事？」原來辟曾舉進士，參入戎幕，累經韋&#33263;信任，厚自儲藏，因潛謀不軌，致遭此變。韋&#33263;亦大不識人。黃裳知辟無能，決計主討，特薦神策軍使高崇文，勇略可用，並請憲宗勿置監軍，以專責成。翰林學士李吉甫，亦勸憲宗從黃裳言，憲宗乃命高崇文，率步騎五千，作為前軍，神策行營兵馬使李元奕，率步騎二千，作為次軍，並會同山南西道節度使嚴礪，同討劉辟。當時宿將尚多，各自命為征蜀統帥。哪知詔命一下，偏用了一個高崇文，頓令他驚異不置。崇文方屯長武城，練兵五千，常如寇至，一經受詔，即日啟行，器械糗糧，均無所闕，在途嚴申軍律，秋毫無犯。有一兵士就食逆旅，折人已箸，被崇文察覺，立斬以徇。將吏相率股栗，奉命惟謹。崇文出斜谷，李元奕出駱谷，同趨梓州，途次接得警報，梓州已經失守，李康被擒，崇文引兵亟進，從閬中入劍門，正值辟將邢泚，乘勝前來，崇文也不與答話，立即擂鼓，驅軍猛擊。邢泚慌忙對仗，戰不數合，已殺得旗靡轍亂，無力抵敵，沒奈何返奔梓州。崇文追至城下，懸賞攻城，自己親冒矢石，限期登陴。泚已經過第一次厲害，自知非崇文敵手，不如趁早逃生，遂引眾夜出後門，一溜煙的去了。崇文入屯梓州，休息一日，擬再行進兵，可巧辟送歸李康，為辟代求昭雪。崇文叱道：「汝敗軍失守，已負死罪，尚敢替逆賊求免麼？」康尚欲乞情，怎奈崇文鐵面無私，立命左右推出，把康斬首。嗣接嚴礪軍報，也已攻克劍州，斬賊吏文德昭，當下覆告嚴礪，聯名奏捷，憲宗得報甚喜。又接韋丹自漢中遞奏，請命崇文知蜀中事，乃即以崇文為東川節度副使。<br>　　不意西川尚未告靖，夏綏又復稱戈，幾乎有銅山西崩，洛鐘東應的狀態。虧得河東節度使嚴綬，表請討賊，不待朝廷發兵，已遣牙將阿跌光進，阿跌系複姓。及弟光顏，率兵戡亂。兩將勇冠河東，聯鑣並進，足令逆軍喪膽。夏州兵馬使張承金，斬了首逆，傳首京師，夏綏復安。究竟首逆為誰？原來是韓全義甥楊惠琳。倒戟而出，筆墨一新。全義自&#28341;水敗還，不朝而去，見七十回。憲宗時在藩邸，即斥他不盡臣節，至憲宗嗣位，全義頗自戒懼，拜表入朝。杜黃裳勒令致仕，全義只好歸休，獨全義甥楊惠琳，乘全義入朝，權知留後。憲宗簡將軍李演為夏綏節度使，反為惠琳所拒，因此嚴綬遣將往討，不匝月而亂平。高崇文聞光顏名，調令至蜀，自督兵攻鹿頭關，關距成都百五十里，倚山帶川，非常雄險。辟連築八柵，分兵屯守，嚴拒官軍，辟將仇良輔，與辟子方叔，婿蘇強，統領屯兵，出戰崇文，大敗而還。崇文督兵攻柵，也不能下，復因天雨連綿，未便猛撲，他卻想了一計，令驍將高霞寓，專攻關左的萬勝堆。堆在鹿頭山上，高出關城數仞，原有賊將駐守，霞寓招募死士，扳緣而上，任他矢石如雨，只管冒死上去，前隊僕，後隊繼，且縱火焚柵，煙燄薰天，賊眾無處逃遁，不是焚死，就是殺死。既奪得萬勝堆，俯瞰鹿頭關，一一可數，瞭如指掌。屯兵先後出戰，官軍無不預曉，八戰八捷，賊心始搖。崇文複分兵破賊於德陽，又敗賊於漢州，嚴礪亦遣將嚴泰，進拔綿州石牌谷，會河東將阿跌光顏，與崇文約期會師，途中為天雨所阻，遲了一日。光顏聞崇文軍律，很是嚴厲，自恐誤期得罪，乃深入鹿頭關西面，斷賊糧道，賊眾大懼。鹿頭守將仇良輔，與綿江柵將李文悅，依次請降。崇文遂收鹿頭關，擒住辟子與婿，長驅指成都，所向崩&#28291;，軍不留行。辟恃鹿頭關為屏蔽，驀聞關城失守，嚇得魂不附身，即與親將盧文若，率數十騎西走，擬奔吐蕃。崇文令高霞寓領兵追捕，到了羊灌田，見前面躑躅西行，正是劉辟文若等人，便鼓噪直進。辟倉猝投江，尚未得死，霞寓偏將酈定進，亟下馬泅水，把辟擒住。文若先殺妻子，自系石縋入江心，徒落得葬身魚腹，屍骨無存，霞寓囚辟還報，崇文即檻辟送京師，自入成都安民，市肆不擾，雞犬無驚，所有投降諸將，一律優待。惟辟將邢泚，館驛巡官沈衍，已降復貳，乃飭令梟首。軍府事無巨細，命一遵韋南康故事，韋南康即韋&#33263;。從容指揮，全境皆平。<br>　　辟有二妾，皆具國色，監軍請獻入朝廷，崇文道：「天子命我討平凶豎，安撫百姓，並未囑我採訪婦女，我怎得獻女求媚呢？」遂查得軍中鰥夫，給為配偶。不知哪兩個鰥夫，得消受此豔福。知&#21357;州崔從，曾貽書諫辟，辟發兵往攻，從嬰城固守，卒全邛州。崇文上表推薦，並及唐昌尉林蘊，還有韋&#33263;舊吏，房式韋乾度獨孤密符載郗士美段文昌等，陷入城中，俱素服麻屨，銜土請罪，經崇文一律釋免，優禮相待，且具錄入薦書，惟語段文昌道：「君他日必為將相，未敢奉薦。」乃特具厚贐，遣送京師。劉辟被俘至都，尚冀不死，途次飲食如常。及既近都門，神策兵出系辟首，牽曳而入。辟始驚懼道：「奈何至此？」呆鳥。憲宗御興安樓受俘，詰問反狀。辟答辯道：「臣不敢反，五院子弟作亂，不能制服，因此被逼為非。」憲宗又詰他：「遣使賜詔，如何不受？」辟不能答。乃獻諸廟社，徇諸市曹，誅死城西南獨柳樹下，子婿等一並伏誅。盧文若族黨，亦皆夷滅。韋&#33263;子行式，嘗娶文若女弟，按例當沒入掖庭，憲宗以&#33263;有大功，悉命赦宥，隨即敘功論賞，宰相以下入賀。憲宗瞧著黃裳道：「這統是卿的功勞呢。」遂進高崇文為西川節度使，嚴礪為東川節度使，另授將作監柳晟，為山南西道節度使。晟至漢中，適府兵平蜀還鎮，有詔仍遣戍梓州，軍士怨怒，共謀作亂。晟疾驅入城，好言撫慰，並問道：「汝輩為何事得功？」軍士答道：「為誅反賊劉辟，因得成功。」晟接入道：「辟不受詔命，因致汝輩立功，豈可復令他人誅汝，轉為彼功呢？」眾皆拜謝，願奉詔共詣戍所，軍府遂定。<br>　　杜佑以年老乞休，先舉李巽為度支鹽鐵轉運等使，自解兼任各職，然後表辭相位。憲宗因佑年高望重，拜為司徒，封岐國公，令他每月一再入朝，三五日入中書省，商議大政。佑不得已應命，後來復上表固辭，乃准令致仕，仍飭入朝朔望，累遣中人顧問，錫予甚隆。佑京兆人，生平好學，雖貴猶讀書不輟，嘗搜補劉秩政典，參益新禮，成二百篇，號為通典，奏行於世。為人平易遜順，與物無忤，人皆樂與親近，故得以功名終身。至元和七年乃歿，年七十八，追贈太傅，予諡安簡。佑雖無甚功績，然學術甚優，故詳敘始末。杜黃裳與佑同裡，具有經濟大略，平蜀定夏，實出彼力，但不修小節，未能久安相位。元和二年，即出為河中節度使，封邠國公，越年病歿任所，年七十歲，追贈司徒，諡曰宣獻。<br>　　憲宗特擢武元衡為門下侍郎，李吉甫為中書侍郎，同平章事。吉甫即贊皇公李棲筠子，曾為太常博士，故相陸贄，疑他有黨，出為明州長史，及贄貶忠州，裴延齡與贄有嫌，獨起吉甫為忠州刺史，令得報復。吉甫卻與贄結歡，毫不提及前事，人已服他雅量，特揭此事，以風世人。及憲宗召為翰林學士，參議平蜀，因得邀結主知，升任宰輔。<br>　　先是浙西觀察使李錡，厚賂權幸，得領鹽鐵轉運等使，吉甫嘗入諫道：「韋&#33263;蓄財甚多，劉辟因是構亂，李錡已有叛萌，若再得征榷鹽鐵，憑倚長江，豈不是促令速反麼？」憲宗乃調錡為鎮海節度使，撤去鹽鐵轉運等差委，令歸李巽統轄。錡雖失利權，尚得節鉞，所以逆謀未發。嗣因夏蜀迭平，藩鎮多畏威入朝，李錡亦內不自安，表請入覲。憲宗授錡左僕射，即遣使至京口慰撫，訊問行期。錡佯署判官王澹為留後，表示行狀，但只是逐日延挨，今日不行，明日又不行，拖延了好幾日，仍然不行。澹與敕使再三催促，他反動起怒來，托詞有疾，請至歲暮入朝。相臣武元衡入白憲宗道：「錡求朝得朝，求止得止，可否在錡，如何號令四海？」憲宗乃征錡入朝。錡無詞可說，即欲興兵造反，且因王澹通同敕使，制置軍務，心下很是不平，乃遣心腹將五人，分鎮部屬五州。蘇州屬姚志安，常州屬李深，湖州屬趙惟忠，杭州屬邱自昌，睦州屬高肅，伺察刺史動靜，作為預備，一面選練兵士，募集丁壯，有力善射的士卒，叫作挽強，胡奚雜類，叫作藩落，給賜十倍他卒，留充帳下親兵。<br>　　會歲晚天寒，例須給發衣服，錡與親兵定就密計，高坐帳中，森列甲仗。王澹與敕使入謁，錡尚作歡語狀，及澹等出帳，忽有軍士數百名，露刃大嘩道：「王澹何人，擅主軍務？」澹尚未及答，已由軍士砍翻，臠割而食。牙將趙琦，未與密謀，尚冒冒失失的出去諭止，又被軍士臠食，且用刀擬敕使頸，謾罵不休。錡佯作驚惶，自出救解，乃將敕使囚系室中，於是令李鈞主挽強兵，薛頡主蕃落兵，再派公孫玠韓運等，分統各軍，出戍險要，並密飭五州鎮將，各殺刺史，反抗朝廷，表面上還想掩飾，奏稱兵變啟釁，致殺留後大將。一味欺飾，難道常瞞得過去？哪知常州刺史顏防，早瞧破機關，用門下客李雲計，矯制稱招討副使，誘斬李深，且傳檄蘇杭湖睦，請同進討。湖州刺史辛秘，也潛募民兵數百人，夜襲趙惟忠營，將惟忠拖出殺死，嚴守州境。惟蘇州刺史李素，為姚志安所執，械送李錡，錡把素懸系船舷，示眾聲威。當下派兵馬使張子良李奉仙田少卿等，率精兵三千，往襲宣州。<br>　　是時詔命已下，因李錡為宗室子孫，削去屬籍及官爵，遣淮南節度使王鍔為招討處置使，統率諸道行營兵馬，徵調宣武義寧武昌淮南宣歙及浙東西各軍，由宣杭信三州進討。宣州向稱富饒，錡欲先行佔據，因特遣張子良等襲擊。偏子良等知錡必敗，潛與牙將裴行立商議，謀執錡送京師。行立本系錡甥，錡有謀划，無不預聞，此次見官軍四逼，也欲為免禍計，乃與子良等訂定密約，裡應外合，討逆圖功。子良等領兵出發，才至數十里外，即召士卒宣諭道：「僕射造反，官軍四集，常湖二鎮將，已懸首通衢，大勢日蹙，必至敗亡，今乃使我輩遠取宣城，我輩何為隨他族滅？計不如去逆效順，還可轉禍為福，汝等以為何如？」大眾應聲道：「願聽將令。」子良便命大眾乘夜趨還，潛至城下。裴行立已在城上探望，見子良等領兵回來，即舉火為應，內外合噪，響震全城。行立且引兵攻牙門，錡從睡夢中驚醒，駭問左右。左右據實通報，錡復問道：「城外兵馬，是何人統帶？左右答是張中丞。錡又問門外兵馬，是何人主使？左右答是裴侍御。錡驚墮&#29248;下，並撫膺大慟道：「行立尚且叛我，我還有何望呢？」汝要叛君，何怪甥兒叛汝！遂跣足而起，走匿樓下。親將李鈞，引挽強兵三百名，趨出庭院，與行立格鬥。行立伏兵邀擊，俟李鈞出來，四面兜截，把鈞手下三百人，衝得七零八落。鈞不及遮攔，被行立一槊刺倒，梟了首級，傳示城下。錡舉家皆哭。子良曉諭城中，說明順逆禍福，且呼錡束身歸朝。兵士遂趨入執錡，用幕裹住，縋出城外，系送京都。<br>　　神策兵自長樂驛接著，押送至闕，憲宗仍御興安門問罪。錡答道：「臣初無反意，張子良等教臣為此。」至此還想誣賴，可恨可笑！憲宗道：「汝為元帥，子良等謀反，何不將他斬首，然後入朝？」錡理屈詞窮，遂並錡子師回，腰斬伏罪。群臣聯翩入賀，憲宗愀然道：「朕實不德，以致海內多事，叛亂迭起，自問不免懷慚，何足言賀？」數語頗得大體。宰相武元衡等，議誅錡大功以上親族，兵部郎中蔣乂道：「錡大功以上宗親，均系淮安靖王後裔，淮安靖王名神通，見前文。錡系神通六世孫。淮安王曾有佐命功，陪陵享廟，怎得因末孫為惡，累及同宗？」宰相等又欲誅錡兄弟。乂又道：「錡兄弟皆故都統國貞子，國貞殉難絳州，忠烈卓著，亦不應令他絕祀。」事見前肅宗時代。乃一律貸死，但將錡從弟宋州刺史李銛等，貶謫有差。有司籍錡家產，輸送京師。翰林學士裴洎李絳，上言：「李錡僭侈，剝削六州人民，斂財致富，陛下痛民無告，所以興師問罪，申明國法，今乃輦取金帛，輸入京中，恐遠近失望，轉滋疑議，臣請將逆人資財，分賜浙西百姓，俾代今年租賦，庶幾聖德及人，萬民悅服。」云云。憲宗覽疏嘉歎，依言施行。擢張子良為左金吾將軍，封南陽郡王，賜名奉國，田少卿為左羽林將軍，封代國公，李奉仙為右羽林將軍，封邠國公，裴行立為泌州刺史，追贈王澹給事中，趙錡和州刺史，李素從賊中救出，仍還原官。鎮海軍帖然就範，無庸瑣敘。<br>　　惟高崇文鎮蜀期年，屢次上表，謂：「西川為宰相迴翔地，臣未敢自安，且川中安逸，無所陳力，情願移戍邊陲，報恩效死」等語。憲宗乃出武元衡為西川節度使，調崇文為邠寧節度使。崇文尋卒，予諡威武。憲宗有意求才，策試制舉，得元稹獨孤鬱白居易蕭俛沈傳師等人，各授拾遺校書郎等職。居易字樂天，尤有才名，嘗作樂府百餘篇，規諷時事，流傳禁中，憲宗特擢為翰林學士。尋又策試賢良方正，直言極諫舉人，牛僧孺皇甫湜李宗閔等，直陳時政得失，毫不避諱。考官楊於陵韋貫之署為上第，獨李吉甫恨他切直，泣訴憲宗，並言：「湜為翰林學士王涯甥，涯與學士裴&#22413;，覆閱策文，不自引嫌，實屬有心舞弊」云云。憲宗不得已罷&#22413;，貶涯為虢州司馬，於陵為嶺南節度使，貫之為巴州刺史。既而吉甫遇疾，留醫士夜宿診治，御史中丞竇群，劾吉甫交通術士，憲宗查訊不確，貶竇群官。吉甫亦上書求免，乃出吉甫為淮南節度使，再起裴&#22413;同平章事。&#22413;絳州人，器局嚴峻，人不敢以私相乾。嘗有故人自遠方來，與&#22413;相見，&#22413;款待甚優，及故人求為京兆判官，&#22413;恰正色道：「公才不稱此官，&#22413;何敢因私害公，他日有盲相當道，若肯憐公，公或可得此任。今&#22413;在相位，願公勿言！」故人才赧然別去。人人如&#22413;，何至情弊百出。嗣是內外僚吏，益自戒慎。憲宗嘗問&#22413;治要，&#22413;舉大學先正其心一語，引為箴規。凡諫官敢言闕政，尤為&#22413;所稱賞。給事中李藩，抗正不阿，&#22413;入白憲宗，謂藩有宰相器。憲宗正因鄭絪太尚循默，有易相意，鄭絪前頗敢言，豈閱官已久，亦學作琉璃蛋耶？既聞&#22413;言，因即罷絪相藩。元和四年春季大旱，李絳白居易上陳數事，第一條是減輕租稅，第二條是簡放宮人，第三條禁諸道橫斂，免他進奉，第四條是飭南方各道，不得掠賣良人，充作奴婢。&#22413;與藩極力贊成。憲宗乃一一准行。制敕甫下，即日大雨。會因成德節度使王士貞病死，子承宗自為留後，承宗叔父士則，與幕客李棲楚，恐延禍及己，均歸京師。憲宗令士則為神策大將軍，另擬簡人往代，若承宗抗命，當興師往討，好把河北諸鎮世襲的積弊，乘此廓清。偏同平章事裴&#22413;，及翰林學士李絳，先後奏阻。右軍中尉吐突承璀，獨自請將兵往討承宗，兩下裡各執一說，免不得齟齬起來。正是：<br>　　老成持重謀休戰，腐豎懷私欲弄兵。<br>　　究竟如何處置承宗，且看下回續敘。　　<br><br>　　肅代以後，節度使由軍士擅立，已成積弊，至劉辟李錡，自恃多財，相繼生變，微杜黃裳之定策於先，武元衡之贊謀於後，則狂妄書生，尚思構逆，貪婪計吏，且得稱戈，彼擁強兵，嫻武略者，幾何而不欲坐明堂，朝諸侯乎？高崇文一出而劉辟喪膽，雖有鹿頭之險，不能阻堂堂正正之師，棄城投水，卒就擒誅。取戇書生如拾芥，黃裳之言驗矣。李錡無能，視辟尤甚，張子良等倒戈相向，如縛犬豕，此而欲盜弄潢池，何其不知自量歟？楊惠琳一起即滅，更不足道，本回依次敘述，有詳有略，筆下固自斟酌也。 <br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=71.htm>上一篇</a> &nbsp;&nbsp;&nbsp;&nbsp; <a href=73.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>