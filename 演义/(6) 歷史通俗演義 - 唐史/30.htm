<html>
<head>
<title>開放文學--歷史通俗演義 - 唐史--第三十回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=29.htm>上一篇</a> &nbsp;&nbsp;&nbsp;&nbsp; <a href=31.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第三十回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>被廢立&#24208;陵王坐徙　違良策徐敬業敗亡</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說中宗為高宗第七子，原名為顯，初封周王，改封英王，易名為哲，兄賢被廢，哲乃入立為太子。高宗駕崩，遺詔令太子嗣位，遇有軍國大事，應兼取天後進止。中宗質本庸柔，素為悍母所制，怎能自奮皇綱？當下尊天後武氏為皇太后，一切政事，均歸太后裁決。武氏即臨朝稱制，自武氏為後後，本書只稱武氏，隱寓《春秋》書法。加授韓王元嘉為太尉，霍王元軌為司徒，舒王元名為司空，滕王元嬰為開府儀同三司，魯王靈夔為太子太師，五人皆高祖庶子。越王貞為太子太傅，紀王慎為太子太保。二人皆太宗庶子。這數王同時受封，無非因他地尊望重、隱加籠絡的意思。又進劉仁軌為尚書左僕射，岑長倩為兵部尚書，魏玄同為黃門侍郎，裴炎為中書令，劉景先為侍中，大赦天下，即以中宗元年正月朔日，稱為嗣聖元年。過了元日，冊妃韋氏為皇后，擢後父玄貞為豫州刺史。中宗素愛韋後，至欲進後父為侍中，裴炎以玄貞無功，不宜遽躋高位，因入朝諫阻，中宗不從，炎再三力爭，惹得中宗怒起，厲聲叱道：「我把天下給韋玄貞，也無不可，何況區區一侍中呢？」甫經嗣位，就如此糊塗，怪不得後來死在後手。炎不禁惶懼，轉白太后武氏。武氏忽憶起前情，遂想出一種廢立的計策來了。<br>　　先是西蜀人袁天綱，曾官並州令，素精相術。唐初天策府功臣，多經天綱相視，言無不驗。武士&#24416;聞他善相，亦邀至家中，令遍視家屬。天綱見武氏母楊氏，便道：「夫人當生貴子。」及見二子元慶元爽，又道：「將來官至三品，但不得貴顯終身。」嗣見武氏姊韓國夫人，便歎息道：「此女也是貴相，可惜不利&#34241;砧。」武氏尚幼，經保姆抱她入堂，給以男孩，天綱注目細視，不禁驚異道：「這果是男孩麼？若換作女子，乃是不可限量了。」士&#24416;笑道：「果是女子，將來有何結果？」天綱道：「龍瞳鳳頸，相當極貴。」士&#24416;道：「想是好作皇后了。」天綱道：「貴為皇后，還是意中事。我看來尚不止此。」士&#24416;道：「莫非做女皇帝不成？」天綱道：「女子如有此相，當真要做女皇帝。」語見《唐書·袁天綱傳》，並非捏造，且天綱以技術著名，前文未曾載及，借此補敘，亦足彌闕。士&#24416;亦似信非信，至武氏長大起來，兄姊等常以女皇帝三字，作為戲言。武氏少讀書史，曉得歷朝以來，從沒有女皇帝出現，所以天綱遺言，也當他是笑談，不足憑信，誰意時來運湊，福至心靈，由才人進為昭儀，由昭儀進為皇后，由皇后進為太后，步步春風，事事如意，於是得隴望蜀，想實驗那天綱所言，居然欲做女皇帝了。術士多貽誤國家，觀此益信。可巧中宗枉法，裴炎進讒，樂得乘間廢立，自作天子。當下與裴炎定謀，乃密召中書侍郎劉褘之、羽林將軍程務挺張虔勛等，勒兵入宮，即於二月五日，集百官於乾元殿，太后武氏，赫然臨朝。中宗隨了出來，欲就御座，忽由裴炎宣太后敕，廢中宗為&#24208;陵王，令程務挺等扶他下殿。中宗愕然道：「我有何罪？」武氏叱道：「汝欲以天下畀韋玄貞，尚得雲無罪麼？」中宗無詞可答，只得由他牽去，錮入別室。武氏又問群臣道：「嗣王失德，已經廢立，此後帝位應屬何人？」裴炎即應聲道：「應立豫王。」大眾都極口贊成。看官道豫王為誰？原來就是相王旦。他本名旭輪，曾封殷王，見前回。徙封豫王，改雙名為單名，去一旭字，未幾即改封相王，易名為旦。高宗末又還封豫王，這是高宗少子，與中宗為同母弟兄。高宗本有八子，長名忠，劉氏所出，已經賜死。見二十六回。次名孝，鄭氏所出，早歲即歿。三名上金，楊氏所出，四名素節，蕭淑妃所出，均已被謫。見前回。還有弘賢哲旦四子，均是武氏所出。弘被鴆，賢被廢，見二十八回。中宗哲又復廢去，只剩豫王旦一人，申說處最足醒目。裴炎等當然推戴，何煩擬議，只武氏心中，恰想自己做女皇帝，偏經裴炎等推立豫王，眾口一辭，那時又不便獨伸己意，沒奈何允諾退朝。越日立豫王旦為皇帝，改元文明﹔豫王妃劉氏為皇后，子成器為太子﹔廢中宗子重照為庶人，流韋玄貞至欽州。武氏仍臨朝稱制，令嗣皇帝居住別殿，所有國政，不得預聞。還是立個傀儡，較為有名。<br>　　是時長安無主，乃命劉仁軌為西京留守。仁軌以衰老辭，且舉漢呂後事以作規誡。武氏手書慰勉，仁軌乃奉命而去。未幾病歿，詔令百官赴哭，追贈開府儀同三司。因高宗安葬乾陵，即以仁軌靈櫬陪葬。仁軌不失為忠，故敘筆亦較詳。武氏又恐廢太子賢，出居巴州，或有謀變等情，會賢作《黃台瓜詞》云：「種瓜黃台下，瓜熟子離離，一摘使瓜好，再摘使瓜稀，三摘猶為可，四摘抱蔓歸。」武氏越疑他怨望，密囑將軍邱神勣，馳赴巴州，逼令自殺，佯貶神勣為疊州刺史，自至顯福門舉哀，追復他雍王舊爵。賢封雍王，見二十八回。復尋召神勣為金吾將軍，宮廷始知武氏殺賢事。賢既殺死，復猜忌&#24208;陵王哲，令出居房州，再徙至均州。進兄子武承嗣元爽子。為太常卿，同中書門下三品。承嗣請追尊祖考，創立七廟，裴炎入諫道：「太后母臨天下，當示至公，不應自私所親，漢呂氏崇封產祿，因以致敗，太后難道未聞麼？」武氏怫然道：「呂氏濫封母族，原足致亡，我是追崇亡親，有何妨礙？」裴炎又道：「凡事當防微杜漸，不應自開端緒，還乞太后明鑒！」武氏始終不從，且有恨裴炎意。嵩陽令樊文揣摩迎合，獻呈文石。武氏命列置朝堂，作為瑞征。尚書右丞馮元常奏言：「樊文跡涉諂詐，不可誣罔天下。」說了數語，被黜為隴州刺史。嗣是內外臣僚，侈言符瑞，武氏即下敕改元，稱為光宅，旗幟俱從金色。稱東都為神都，大易官名，尚書省改稱文昌台，僕射改稱左右相，六部為天地四時六官，門下省為鸞台，中書省為鳳閣，侍中為納言，中書令為內史，御史台分為左右肅政台。此外大小官制，亦一律變更。遂尊五代祖武克己為魯國公，妣為夫人，高祖居常為北平郡王，曾祖儉為金城郡王，祖華為太原郡王，父士&#24416;為魏王，妣皆為妃。在洛陽建立五廟，歲時致祭。進武三思為右衛將軍，三思系元慶子，即承嗣從弟。還有武攸暨武攸寧武攸歸武攸望等，俱靠著太后家族，連類升官。武氏前曾貶死二兄，此時胡竟變計？想由承嗣等善諛而來。諸武用事，內官多受排擠，外官又多遭貶斥。李勣孫敬業，襲爵英國公，本任眉州刺史，被貶為柳州司馬。弟敬猷為盩厔令，亦致免官。給事中唐之奇，貶為括蒼令，詹事府司直杜求仁，貶為黔令，長安主簿駱賓王，貶為臨海丞，御史魏思溫貶為盩厔尉。數人俱作客揚州，同病相憐，遂&#24650;謀起兵，借匡復&#24208;陵王為名，推敬業為統帥，思溫為謀主，悄悄的舉起事來。武氏原是應討，但因失職舉事，未免有私，故敘筆亦含貶意。思溫想了一法，先令私黨監察御史薛璋，一作仲璋。求使江都，既得此差，又令雍州人韋超，訐告揚州長史陳敬之謀反。璋立收敬之系獄，敬業矯稱揚州司馬，是說奉旨讞獄，提出敬之，把他殺死。當即開府庫，赦囚徒，復稱嗣聖元年，立起幕府三所，一名匡復府，一名英公府，一名揚州大都督府。敬業自稱匡復府上將，領揚州大都督事。令唐之奇杜求仁為左右長史，參軍李宗臣及薛璋為左右司馬，魏思溫為軍師，駱賓王為記室，且求得一人貌類廢太子賢，置諸軍中，詭說賢尚未死，逃難至此，令他起兵。理直氣壯之事，何必作此鬼祟。州民頗聞風響應，旬日間得眾十餘萬，乃令駱賓王，草起檄文，移傳各州縣，東南大震，武氏聞警，正擬遣將往討，忽接到檄文一紙，即隨手展開，但見上面寫著：<br>　　偽臨朝武氏者，性非和順，地實寒微，昔充太宗下陳，曾以更衣入侍，洎乎晚節，穢亂春宮，潛隱先帝之私，陰圖後房之嬖。入宮見嫉，蛾眉不肯讓人，掩袖工讒，狐媚偏能惑主。踐元後於翬翟，陷吾君於聚麀。加以虺蜴為心，豺狼成性，近狎邪僻，殘害忠良，殺姊屠兄，弒君鴆母。<br>　　武氏看到「弒君鴆母」句，微笑道：「我何曾有此事？含血噴人，有哪個相信呢？」檄文中惟此語近誣，故特借武氏口以辯駁之。<br>　　又覽將下去，便是：<br>　　人神之所同嫉，天地之所不容，猶復包藏禍心，窺竊神器，君之愛子，幽之於別宮，賊之宗盟，委之以重任。嗚呼！霍子孟之不作，朱虛侯之已亡，燕啄皇孫，知漢祚之將盡，龍漦帝後，識夏廷之遽衰。<br>　　武氏又自言自語道：「話雖未確，對仗卻很是工整哩。」再看下去：<br>　　敬業皇唐舊臣，公侯&#20898;子，奉先君之成業，荷本朝之厚恩，宋微子之興悲，良有以也，袁君山之流涕，豈徒然哉？是用氣憤風雲，志安社稷，因天下之失望，順宇內之推心，爰舉義旗，以清妖孽。南連百越，北盡山河，鐵騎成群，玉軸相接。海陵紅粟，倉儲之積靡窮，江浦黃旗，匡復之功何遠？班聲動而北風起，劍氣衝而南斗平，喑嗚則山嶽崩頹，叱&#21668;則風雲變色。以此制敵，何敵不摧？以此圖功，何功不克？公等或居漢地，或&#24650;周親，或膺重寄於話言，或受顧命於宣室，言猶在耳，忠豈忘心？一抔之土未乾，六尺之孤誰托？<br>　　武氏又道：「好筆仗！」轉顧左右道：「這篇檄文，不知是何人所作？」有一人接口道：「聞是駱賓王手筆。」武氏歎道：「有此文才，反令他流落不偶，這豈非宰相的過失麼？」檄文痛斥武氏，她卻未嘗動怒，反說是宰相之過，可見武氏雖是女流，奸雄不亞曹操。再看下去，就是末段文字，辭云：<br>　　倘能轉禍為福，送往事居，共立勤王之勛，無廢大君之命，凡諸爵賞，同指山河。若其眷戀窮城，徘徊歧路，坐昧先幾之兆，必貽後至之誅。請看今日之域中，究是誰家之天下！<br>　　閱畢，武氏又道：「奇才奇才！但有文事還要有武備，賓王原是能文，敬業未必能武呢。」料事亦明。乃敕令左玉鈐衛大將軍李孝逸，統兵三十萬，往討敬業，追削他祖考官爵，發&#20898;斲棺，複姓徐氏，李勣在時，若力爭武氏之不應為後，當不致有此禍。一面召裴炎入商軍情。炎甥就是薛璋，因他幫助敬業，所以主張緩征，入見時便進言道：「皇帝年長，不親政事，叛黨得援以為辭，若太后指日歸政，叛眾自不戰可平了。」武氏心滋不悅，令炎退去，再召承嗣入議。承嗣道：「叛眾多系烏合，一遇大兵，自然蕩平了。」武氏道：「裴炎卻勸我歸政呢！」承嗣道：「炎甥薛璋，附入叛黨，應該有此說法。適晤及監察御史崔察，且雲炎亦與同謀呢。」武氏遂宣崔察入見，察所對如承嗣旨，並言炎若不反，何故請太後歸政？乃即收炎下獄，命左肅政大夫騫味道，侍御史魚承曄鞫訊，炎語不少屈。或勸炎遜詞求免，炎答道：「宰相下獄，還有生理麼？」誰教你先謀廢立。騫魚兩人，竟鍛鍊成獄，擬處炎死罪。侍中劉景先，及鳳閣侍郎胡元范，均為炎營解，百官亦多謂炎無反意，獨鳳閣舍人李景諶，證炎必反。於是劉景先胡元范，亦被逮下獄，進騫味道檢校內史，同鳳閣鸞台三品，李景諶同鳳閣鸞台平章事。既而炎被斬都亭，景先貶普州刺史，元范流瓊州而死。炎從子&#20279;先，為太僕寺丞，年方十七，獨上封事求見。武氏召問道：「汝伯父謀反，汝尚何言？」&#20279;先奮然道：「臣只欲為太后划計，何敢訴冤？太后為李氏婦，專攬朝政，變易嗣子，疏斥李氏，封崇諸武，臣伯父為國盡忠，反誣以罪，戮及子孫，臣恐人心一變，不可復救了！為太后計，亟宜復子明辟，方保萬全。」可謂大膽。武氏怒道：「小子敢亂言麼？」喝令逐出，&#20279;先且反顧道：「今用臣言，尚是不遲，他日悔將無及呢。」武氏益怒，竟命在朝堂加杖百下，長流瀼州。<br>　　是時徐敬業已出兵渡江，敬業已經複姓，故稱徐敬業。會議所向，魏思溫進議道：「明公以匡復為名，宜率大眾鼓行而進，直指洛陽，天下義士，知公有志勤王，自然雲集響應了。」薛璋在旁接入道：「金陵有王氣，且長江天險，足以自固，不若先取常潤二州，倚為根據，然後北向以圖中原，進無不利，退有所歸，乃為良策。」思溫道：「不可！山東豪杰，都因武氏專制，憤悶不平，聞公舉義，皆蒸麥為糧，伸鋤為兵，以待公至，不乘此銳意北圖，乃徒自營巢穴，遠近聞此消息，哪個不解體呢？」敬業終從璋言，不用思溫計，良言不用，安得不敗？遂令唐之奇守江都，自率眾攻陷潤州，執住刺史李思文。思文本敬業叔父，聞敬業兵起，曾遣使上聞，且拒守兼旬，城才陷沒，被執後，思溫請斬首示眾，敬業不許，但令改姓為武，囚系獄中。思溫歎道：「不顧大義，專徇私圖，恐敗亡即在目前，我輩無死所了。」何不自去。敬業既得潤州，聞孝逸軍已逼臨淮，乃回軍抵禦，屯駐高郵境內的下阿溪，使弟敬猷守淮陰，別將韋超尉遲昭守都梁山。孝逸遣偏將雷仁智，攻敬業營，為敬業所敗，不敢再進。監軍侍御史魏元忠，語孝逸道：「天下安危，在此一舉，今大軍逗留不進，遠近失望，倘朝廷更命他將來代將軍，將軍將何辭自免呢？」孝逸尚在遲疑，忽聞左鷹揚大將軍黑齒常之，由東都遣發，令為江南道大總管，來援孝逸。元忠又進語孝逸道：「黑齒來援，朝廷已有疑心，為將軍計宜率輕騎往擊淮陰，或都梁山，除他犄角，敬業自無能為了。」諸將尚有異言，謂往擊淮陰都梁，敬業必且赴援，兩面受敵，如何自全？」元忠道：「避堅攻瑕，是兵家至計。敬業精銳，盡在下阿溪，利在速戰，我若一敗，大事去了。惟敬猷出自博徒，韋超等亦非宿將，兵又單弱，易為我克，敬業雖欲往援，勢必不及，我得乘勝前進，雖有韓信白起，也恐不能抵當了。」孝逸乃引兵擊都梁山，陣斬尉遲昭，韋超夜遁，再進軍擊淮陰，敬猷也脫身遁還。於是孝逸遂直攻敬業。<br>　　敬業扼溪列陣，擁眾自固。孝逸偏將蘇孝祥，夜率五千人，用小舟渡溪進攻。渡方及半，已被敬業聞知，縱兵奮擊，孝祥不及整軍，只好挺刃血戰，究竟勢孤力&#28067;，不克支持，徒落得渾身受創，墮水而亡，餘眾亦溺死過半。孝逸率諸軍繼退，戰又不利，擬退守石樑。探報敬業營上，有烏鳥噪集。魏元忠與行軍管記劉知柔，同語孝逸道：「這是賊勢將敗的預兆。烏鳥集幕，勢必空營。今敬業未退，鳥已先集，豈不是將覆滅麼？今有一策可以破賊。」孝逸問是何策？元忠道：「風順獲乾，利在火攻，將軍何不縱火焚敵呢？」疊觀元忠所言，無不中棨，可惜為武氏爪牙，徒號智囊而已。孝逸極口稱善，遂命軍士各持火具，越溪再戰。敬業正整軍截擊，不意對面敵兵，都用火弓火箭，接連射來，溪邊蘆葦甚多，正值冬天燥烈，朔風猛厲，一霎時四面延燒，捲入陣中，各軍都立足不住，紛紛倒退。敬業尚欲防禦，指揮部下，令驍壯居前，老弱居後，弄得陣勢益亂，被孝逸督軍疾進，一場亂搗，殺得溪流皆赤，岸草齊紅。敬業等逃入江都，料知不能再守，乃焚圖籍，挈妻孥，奔往潤州。到了蒜山附近，見有追兵到來，忙乘舟入江，意欲順流出海，東奔高麗。航行至海陵界，為風所阻，那知部將王那相，竟生變志，哄動兵士，殺死敬業敬猷，及敬業妻子等，共梟得二十五首，持降孝逸軍前。餘黨唐之奇魏思溫韋超薛璋諸人，一並被孝逸捕住，傳首東都。只駱賓王遁去，不知所終。依《唐書本傳》，不從《紀事本末》。至黑齒常之到江南，已是亂黨肅清，不勞動手了。補筆不漏。武氏令盡殺徐氏宗族，只有思文得釋出獄，免致連坐，召拜司僕少卿，且面諭道：「敬業改卿姓武，卿可便姓武罷。」思文拜謝而退，尋且加授春官尚書。或言思文本與敬業同謀，乃免官複姓，可憐李勣百戰功勞，只剩了思文一線，留遺曹州，系徐氏本籍。存奉宗祀。<br>　　小子有詩歎道：<br>　　欲為兒孫作馬牛，誰知宗族竟全休？<br>　　重泉有鬼應增恫，匡復無功逆案留。<br>　　敬業敗歿，又有人入譖程務挺，說他與敬業通謀，免不得也要枉死了，下回再行申敘，請看官續閱自知。　　<br><br>　　中宗欲以天下與韋玄貞，無非是一恨語，不得作為實談，裴炎果忠於事君，何妨委曲調護，今日不從，期諸他日，詎必急白太后，密謀廢立耶？炎只知有武氏，不知有中宗，而其後卒為諸武所傾，梟首都亭，是何若強諫中宗，誓死廷前之為愈也。徐敬業起兵揚州，苟能用魏思溫之策，直指河洛，銳圖匡復，即至兵敗身亡，猶不失為唐室忠臣，乃始以失職生謀，繼以營巢致覆，死不足惜，例以翟義袁粲諸人，且有愧焉。要之私心一起，身名兩敗，裴炎徐敬業，皆以一私字誤之，故本回敘二人事，皆有貶詞，至若李景諶李孝逸輩，佐武忘李，則更不足道雲。 <br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=29.htm>上一篇</a> &nbsp;&nbsp;&nbsp;&nbsp; <a href=31.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>