<html>
<head>
<title>開放文學--歷史通俗演義 - 唐史--第八十三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=82.htm>上一篇</a> &nbsp;&nbsp;&nbsp;&nbsp; <a href=84.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第八十三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>甘露敗謀黨人流血　鈞垣坐鎮都市弭兵</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說李訓欲盡除宦官，起初本與鄭注定議，俟注至鎮後，選壯士數百為親兵，奏請入護王守澄喪葬，俟內臣送喪，乘便由壯士下手，一並殺斃，使無&#22093;類。彼此訂下密約，注乃啟行往鳳翔。不料訓又變計，因恐事成後注得大功，自己反落注後，乃與舒元輿等密謀，另遣大理卿郭行餘為邠寧節度使，戶部尚書王璠為河東節度使，令多募壯士，作為部曲﹔又命刑部郎中李孝本，為御史中丞，京兆少尹羅立言，權知府事，進京兆尹李石為戶部侍郎，太府卿韓約為左金吾衛大將軍。數人除李石外，統是李訓私黨，分置要地，指日起事，一俟大功告成，不但盡殺宦官，就是始終合謀的鄭注，也擬一並捽去。用心太險，無怪不成。太和九年十一月間，文宗御紫宸殿視朝，百官魚貫而入，依班序立。韓約匆匆入奏，謂：「左金吾廳事後，石榴上夜有甘露，為上天降祥徵兆，非聖明感格，不能得此。」說罷，即蹈舞再拜。李訓舒元輿，亦率百官拜賀，且請文宗親自往視，仰承天庥。天降甘露，豈獨在金吾廳後？這已足令人滋疑，怎得稱為善策？文宗許諾，乃乘輿出紫宸門，升含元殿。先命李訓等往視，良久乃還，報稱甘露非真，未可遽行宣佈。文宗道：「有這般事麼？」遂顧左右中尉仇士良魚弘志等，率宦官再往復驗。士良等已去，訓即召郭行餘王璠兩人，入殿受敕。璠戰栗不敢前，獨行餘拜受殿下。時兩人所募部曲，已有數百，皆持刀立丹鳳門外，訓亦召令受敕。河東兵陸續進來，邠寧兵卻觀望不至。濟甚麼事？仇士良等至金吾廳，遇著韓約，見他行色倉皇，額有微汗，又是一個沒用傢伙。士良不覺驚訝道：「將軍何為如是？」道言未絕，忽見風吹幕起，裡面伏著兵甲，慌忙返奔，走還含元殿，報稱禍事。既伏兵甲，何不突出追擊，也好殺死數人。<br>　　訓見士良等還殿，亟呼金吾衛士道：「快上殿保護乘輿，每人賞錢百緡。」金吾兵將要登殿，那士良眼明手快，先已指麾閹黨，扶文宗上了軟輿，從殿後毀籓突出。訓上前攀輿道：「臣奏事未畢，陛下不可入宮。」士良瞋目呼道：「李訓反了！」文宗尚說訓未敢反，士良不聽，竟來毆訓，為訓所僕。訓從&#38846;中拔刃，擬誅士良，不意為閹黨救去，於是羅立言率京兆邏卒三百餘名，自東趨至，李孝本率御史台從人二百餘名，自西奔來，並會同金吾衛士，登殿縱擊宦官，殺傷十餘人。士良令群閹擋住外面，自導乘輿北進，迤邐至宣政門，訓尚追躡輿後，攀呼益急。天子已被人挾去，追呼何益？宦官郗志榮，頗有勇力，奮拳毆訓，訓竟僕地，乘輿便馳入門內，將門闔著。至訓從地上扒起，已是雙鐶重閉，無隙可鑽，但聽門內一派喧呼，統是萬歲二字，自思所謀不遂，只好覓一脫身的方法，急忙脫從吏綠衫，穿在身上，乘馬躍出，口中卻揚言道：「我有何罪？乃被竄謫。」且呼且走，竟得逸出。郭行餘王璠兩人，早已奔退，羅立言李孝本等，見訓已遠逸，料已無成，也即竄去。含元殿中，寂靜無人，那時李家的天下，又變成了閹宦的天下。<br>　　宰相王涯賈餗，本不與謀，見殿中忽起變端，究不知為著何事？倉猝間馳還中書省，靜候消息。舒元輿也即趨至，也佯作不知，語王涯賈餗道：「究竟是何人謀變？想皇上總要開延英門，召我等議事。」兩省官即中書門下兩省。入問三相，俱說我等尚未查明，請諸公自便。少頃，已近午餐，將要會食，忽有吏人入報道：「左神策軍副使劉泰倫，右神策軍副使魏仲卿，帶領禁兵千餘人，從閤門殺出來了。」舒元輿聞報先逃，畢竟心虛。王涯賈餗，也狼狽步走，兩省及金吾吏卒千餘人，填門爭出，甫及半數，那禁兵已經殺到，好似刈草割麥一般，砍死了六百餘人。士良等又分兵掩閉宮門，橫加屠戮，所有諸司吏卒，及販賣小民，都冤冤枉枉的飲了白刃，血流狼籍，滿地朱紅。又遣騎兵千餘，追捕逃人，舒元輿易服單騎，出安化門，被禁兵追至，擒捉而去。王涯徒步至永昌裡茶肆，也被禁兵擒入左軍，各加桎梏，兼施箠楚。涯年已七十有餘，哪裡忍受得起，只好依言誣服，自書供狀，謂與李訓謀行大逆，尊立鄭注。王璠歸長興坊私第，閉門自固，用兵防衛，神策將到了門前，叩門不應，卻佯呼道：「王涯等謀反，主上擬召尚書入相，我等奉魚護軍令，請尚書立即入閤，快快出來，幸勿自誤！」璠信以為真，忙開門出見，神策將尚是道賀，請他上馬速行，及與左軍相近，才將他一把抓下，加上鐵鏈，牽入左軍。璠始知受紿，涕泣而入，見王涯等局居一旁，便與語道：「王公自反，何為見引？」涯答道：「老弟前為京兆尹，不向王守澄漏言，何至有今日呢？」駁詰得妙。璠乃俯首無詞。又搜捕羅立言郭行餘，及涯等親屬奴婢，均至兩軍中繫住，戶部員外郎李元&#33263;，系李訓再從弟，訓與他未&#24650;，亦遭捕戮。王涯有再從弟沐，年老且貧，聞涯為相，跨驢入都，留居歲餘，方得一見。涯白眼相待，經沐囑托涯家嬖奴，求他關說，涯始許一微官，自是日造涯門，專候涯命，偏小官尚未到手，大禍先已臨頭，無辜株連，同時畢命。前嶺南節度使胡證，家稱巨富，禁兵利他多財，托言搜捕賈餗，闖入胡家，任情掠奪。證子&#28341;忍耐不住，免不得反抗數語，那禁兵仗勢行兇，用刀砍去，可憐&#28341;立時倒斃，無從訴冤。又轉入左常侍羅讓，詹事渾鐬，翰林學士黎植等家，劫掠貨財，掃地無遺。坊中惡少年，乘勢譁擾，偽托禁兵，殺人越貨，互相攻劫，塵埃蔽天。<br>　　攘亂了一晝夜，百官入朝，日出始開建福門，禁兵露刃夾道，只准各官隨著一人。各官屏息徐行，至宣政門，尚未啟戶，四顧無宰相御史，亦無押班官長，亂次站立，無復秩序，好容易待至啟扉，才得進去。文宗已御紫宸殿，顧問宰相王涯等，如何不來？仇士良應聲道：「王涯等謀反，已收系獄中。」說至此，即將涯供狀呈上。文宗略略一覽，即命召左僕射令狐楚，及右僕射鄭覃等入殿，將供狀遞示，並淚眥熒熒道：「這是王涯手筆麼？」楚覃同答道：「筆跡果是王涯，涯果謀反，罪不容誅。」文宗乃留他兩人值宿中書，參決機務，並使楚草制，宣告中外。楚敘李訓王涯謀反事，語涉模稜。總是怕死。仇士良尚然不悅，因不欲楚為相，只命覃同平章事。已而添任戶部侍郎李石，與覃並相。內事略定，外面惡少年，還剽掠不止，神策將楊鎮靳遂良等，各率五百人，分屯通衢，擊鼓警眾，不准再擾，且殺死惡少年十餘人，餘眾方才駭散，吏民粗安。已吃苦得夠了。<br>　　賈餗易服逃匿，避居民間，住宿一夜，探聞各處都有禁兵把守，料不能逃，乃素服乘驢，詣興安門，途中適遇禁兵，便自言道：「我宰相賈餗，也不幸為奸人所污，可送我詣左右兩軍。禁兵遂將他執送右軍。李孝本改服綠衣，用帽障面，單騎奔鳳翔，至成陽西境，為追騎所擒，也解送京師。李訓自殿中逸出，直往終南山，投奔寺僧宗密處，宗密素與訓相善，欲將他剃度為僧，以便藏匿，偏徒侶謂私藏罪犯，禍且不測，乃縱令出山。訓轉奔鳳翔，為柷厔鎮遏使所擒，械送京師﹔至昆明池，訓自分一死，因恐至都中多受酷辱，便語解差道：「得我可致富貴，但汝等不過數人，一入都城，必為禁兵所奪，不若取我首去。」到死尚且逞刁，但始終不免一死，刁狡何益？解差遂梟了訓首，攜送入都。仇士良即命左神策軍三百人，持李訓首，並王涯王璠羅立言郭行餘四人，<img src=vmqjl.gif align=absmiddle border=0>縛出來。右神策軍三百人，也<img src=vmqjl.gif align=absmiddle border=0>住賈餗舒元輿李孝本，依次獻入廟社，兼徇市曹，且飭百官臨視，推各犯至獨柳樹下，一一斬首，懸示興安門外。各犯親屬，不論親疏，悉數處死，孩稚無遺。或有妻女免死，亦均沒為官婢。冤血模糊，慘不忍睹。惟王涯因榷茶苛刻，暗叢眾怨，百姓見他處刑，無不稱快，死後尚被人亂投瓦礫，且擲且詈，聊雪宿憤。<br>　　復有詔授令狐楚為鹽鐵轉運使，左散騎常侍張仲方，權知京兆尹，且使人齎密敕至鳳翔，令監軍張仲清，速斬鄭注。注本率親兵五百人，出至扶風。途次聞李訓事敗，折回鳳翔。仲清用押牙李叔和計，邀注過飲。注自恃兵衛，貿然赴約。想是死期已到，所以轉智為愚。仲清迎注入廳，格外慇懃。叔和又引注護兵，出外就宴，再藏刀入廳，見注正與仲清茗談，便搶步近注，出刀猛揮，颼的一聲，注首落地。妙語。廳後突出伏兵，用著大刀闊斧，跑出廳外，專殺隨注兵士。門吏又將外門關住，立將鄭注護兵，殺得一個不留，再開門收捕副使錢可復，節度判官盧簡能，觀察判官蕭杰，掌書記盧弘茂等，一並處斬。可復有女，年止十四，抱父求免，仲清不從，但令免女。女淒然道：「我父被殺，我尚何面目求生？」遂亦被殺。不沒孝女。餘如鄭注及錢可復等家屬，屠戮淨盡。惟弘茂妻蕭氏，臨刑時帶哭帶罵道：「我系太后妹子，奴輩敢來殺我，盡管從便。」此語一出，兵皆斂手，才得免死。唐廷尚未接誅註消息，有詔褫注官爵，改任神策大將軍陳君奕為鳳翔節度使。君奕尚未出都，仲清已遣李叔和傳送注首，又懸示興安門。還有一個韓約，走避了好幾日，夜半潛出崇義坊，被神策軍瞧見，一把抓住，當即擁至左軍中，眼見得是束手就戮了。於是全案人犯，一網打盡，仇士良魚弘志以下，各進階遷官有差。<br>　　總計自甘露變後，生殺除拜，皆由兩中尉主持，文宗已是木偶一般，得能保全生命，還是大幸，哪敢再與閹黨嘔氣？枉為人主，可憐可歎。仇士良魚弘志等，氣燄益盛，上脅天子，下陵宰相，每至延英殿議事，士良傲然自若。鄭覃李石，有所陳請，往往被士良面斥，或引李訓鄭注事折駁。覃與石齊聲道：「訓注原為亂首，但不知訓注因何人得進，鬧出這般大禍。」解鈴仍須系鈴人。士良聽到此言，也覺懷慚，嗒然退去。惟宦官深怨訓注等人，牽藤摘蔓，誅貶不休，朝吏尚日夕不安。一日，文宗視朝，問宰輔道：「坊市已平安否？」李石道：「坊市漸安，但近日天氣甚寒，恐由刑殺太過所致。」鄭覃亦接入道：「罪人親屬，前已皆死，餘人可不必問了。」文宗點首退朝。接連過了數日，並不見有赦文，忽京城謠言又起，宣傳寇至，士民駭走，塵埃四起，兩省諸司，也沒命的亂跑，甚至不及束帶，乘馬便奔。突如其來，筆法不測。鄭覃李石，正在中書省中，旁顧吏卒，已逃去一半。覃亦不覺驚惶，顧語李石道：「耳目頗異，不如出避為是。」石怡然道：「宰相位尊望重，人心所屬，不宜輕動。況事情虛實，尚未可知，全仗我等鎮定，或可弭患，若宰相一走，中外都大亂了。且使果有大亂，避將何往？」覃始勉強坐著。石坐閱文案，安靜如常。嗣又有敕使傳呼，令閉皇城及諸司各門，左金吾大將軍陳君賞，率眾立望仙門下，語敕使道：「門外未見有賊，就使賊至，閉門未遲，請少安毋躁，待釁乃動，不宜預先示弱。」敕使乃退。坊市惡少年，俱著&#30338;衣，執弓刀，眼巴巴的望著皇城，但俟皇城閉門，即思動手擄掠，幸內有李石，外有陳君賞，從容坐鎮，才得無虞。到了日暮，毫無變動，人心方才平定，統還家安枕去了。天下本無事，庸人自擾之。<br>　　看官聽說！謠言雖不足准，未必無因而起。究竟當日驚擾，為著何事？原來王守澄未死時，曾與宦官田全操等未&#24650;，訓注乘間獻計，遣他分巡鹽靈等州，密飭邊帥就地捕誅，總計遣發六人，分巡六道。會守澄已死，訓注又誅，六道鎮帥，不敢下手。仇士良等既得權勢，便將六人召還。全操等餘恨未息，在途中揚言道：「我等還都，見有儒冠儒服，不論貴賤，均當殺死。」這語傳達都下，遂致人人驚恐，以訛傳訛，好似有強寇來攻的情狀。及全操等乘驛入城，究竟人少勢孤，未便惹禍，更兼仇士良等殺死多人，也恐激成眾怒，樂得下台休息，暫享榮華，所以亂事不至再起。赦書亦即下頒，凡罪人親黨，除前已就戮，及指名收捕外，概置不問。諸司官吏，懼罪避匿，亦勿復追捕，各聽自歸本司。自此詔一下，天日少開，陰霾漸散，惟禁軍仍然橫暴，京兆尹張仲方，素來懦弱，不敢過問。李石因他才不勝任，奏出為華州刺史，改派司農卿薛元賞繼任。元賞剛正不阿，饒有氣節，偶至李石第中，聞石方坐廳事，與一神策軍將，爭辯甚喧，遂大踏步趨入廳中，正色語石道：「相公輔佐天子，綱紀四海，今近不能制一軍將，使他無禮至此，哪裡還能制服四夷呢？」說畢，即呼侍從入廳，擒住軍將，令至下馬橋候審。侍從擁軍將先行，元賞上馬趨出，至下馬橋，那軍將已被褫軍衣，長跪道旁，元賞即命動刑，忽有一宦官前來，說是奉仇中尉命，請大尹過談。元賞道：「適有公事，一了即來。」當下杖殺軍將，始改服白衣，往見士良。士良冷笑道：「癡書生乃具大膽，敢杖殺禁軍大將麼？」元賞道：「中尉是國家大臣，宰相亦國家大臣，宰相屬吏，若失禮中尉，中尉將若何處置？中尉屬將，今失禮宰相，難道可輕恕麼？中尉與國同體，當為國惜法，元賞已囚服而來，任憑中尉裁斷，生死惟命！」士良見他理直氣壯，反溫顏道謝，呼酒與飲，盡歡乃散。不怕死者偏不至死。<br>　　越年元旦，文宗御宣政殿，受百官朝賀，大赦天下，改元開成。昭義節度使劉從諫，獨上表詰問王涯等罪名，中有「內臣擅領甲兵，妄殺非辜，流血千門，僵屍萬計，臣當繕由練兵，入清君側」云云。仇士良等得知此奏，也頗畏沮，因勸文宗加從諫官，進爵司徒，從諫復申表辭讓，有「死未申冤，生難荷祿」語。且直陳仇士良等罪惡，請正典刑。士良雖說從諫借端謀逆，心下恰很是驚惶，因此稍稍斂跡。鄭覃李石，還好略伸意見。就是文宗也借此活命，苟延歲月。令狐楚乃得奏稱王涯等身死族滅，遺骸暴露，請有司收瘞，上順陽和天氣。文宗也慘然欲泣，因命京兆尹收葬涯等十一人，各賜衣一襲。仇士良尚存餘恨，私令人發掘瘞墳，棄骨渭水。<br>　　小子有詩歎道：<br>　　閹豎窮凶極惡時，殺人未足且漂屍。<br>　　堂堂天子昏庸甚，國柄甘心付倒持。<br>　　文宗再召李固言入相，又擢左拾遺魏謨為補闕，謨為魏征五世孫，欲知他蒙擢情由，待看下回便知。　　<br><br>　　李訓鄭注，皆小人耳，小人安能成大事？觀本回甘露之變，訓注志在誅閹，似屬名正言順，但須先肅綱紀，正賞罰，調護維持，俾天子得操威令，然後執元惡以伸國法，一舉可成，訓注非其比也。注欲興甲於送葬之日，已非上計，然天子未嘗臨喪，內官無從挾脅，尚無投鼠忌器之懮，成固萬幸，不成亦不致起大獄。何物李訓，縈私變計，蠻觸穴中，危及乘輿，譬諸持刀刺人，反先授人以柄，亦曷怪其自致夷滅也。王涯賈餗舒元輿輩，不知進退，徒蹈危機，死何足惜？但親屬連坐，老幼悉誅，毋乃慘甚。鄭覃令狐楚，不能為涯餗辨冤，但知依阿取容，狀亦可鄙。至於訛言再起，覃且欲趨而避之，幸李石從容坐鎮，始得無事，鐵中錚錚，唯石一人，其次則為薛元賞，正人寥落，邪燄熏迷，唐之為唐，已可知矣。 <br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=82.htm>上一篇</a> &nbsp;&nbsp;&nbsp;&nbsp; <a href=84.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>