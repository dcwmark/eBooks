<html>
<head>
<title>開放文學--歷史通俗演義 - 唐史--第三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=2.htm>上一篇</a> &nbsp;&nbsp;&nbsp;&nbsp; <a href=4.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>攻霍邑陣斬宋老生　入長安擁立代王侑</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說晉陽兵士，奉命再進，行至賈胡堡，距霍邑約五十餘里，適值大雨滂沱，不便行軍，只得就賈胡堡駐紮。偏偏一雨數日，浸淫不止，眼見得大家坐食，無法進行。李淵恐軍糧食盡，特遣府佐沈叔安，還赴太原，再運一月糧濟師，叔安領命前去。淵日夜望晴，未見天霽，心中很是焦煩。忽由軍校呈入檄文，急忙取閱，但見文中首二句，是：「魏公李密，謹以大義佈告天下。」不由的失聲道：「李密也來起義麼？」再瞧將下去，是曆數煬帝十罪，後文有「罄南山之竹，書罪無窮，決東海之波，流惡難盡。願擇有德以為天下君，仗義討賊，共安天下」等語。第述檄文中首尾等語，獨將煬帝十罪略去。因煬帝罪惡，應見《隋史》，本編不暇再述，故特從刪節，免致閱者眩目。再看文末署年月日，乃是永平元年五月日。復自語道：「好大的膽量！」語未畢，見世民趨入，乃將檄文遞示。世民覽畢，置檄案上，隨即稟白道：「兒聞李密略取河洛，由瓦崗寨盜翟讓等，奉他為主，自稱魏公，現在有眾數十萬，聲勢頗盛，為我軍計，不如暫與聯絡，免得東顧。」淵點首稱善，便令溫大雅作書約密，聯為同盟。書成後，遣使持去。未幾，即由去使齎還復書，淵立即披覽，略云：<br>　　與兄派流雖異，根系本同。自維虛薄，為四海英雄，共推盟主，所望左提右挈，戮力同心。執子嬰於咸陽，殪商辛於牧野，豈不盛哉？<br>　　淵閱至此，不禁微笑道：「狂妄極了！」又看將下去，乃是：<br>　　兄果不棄，俯如所請，望即率步騎數千，親臨河內，面結盟約，共事征誅，則不勝幸甚！<br>　　閱畢，復召世民入商，且與語道：「密妄自矜大，非折簡可以定約，我方有事關中，若遽與絕交，反至更生一敵，不如卑詞推獎，令他志驕氣盈，為我塞住河洛，牽綴隋兵，我得專意西征，俟關中平定，據險養威，看他鷸蚌相爭，坐收漁翁厚利，也不為遲呢？」世民喜道：「大人此計甚妙，就照此致復罷！」我亦謂是妙計，但李淵前日，並未聞出一策，此次得此良法，想是福至心靈。乃再令溫大雅復書道：<br>　　淵雖庸劣，幸承餘緒，出為八使，入典六屯，顛而不扶，通賢所責，所以大會義兵，和親北狄，共匡天下，志在尊隋，天生烝民，必有司牧，當今為牧，非子而誰？老夫年逾知命，願不及此。欣戴大弟，攀鱗附翼。唯弟早膺圖&#31635;，以寧兆民，宗盟之長，屬籍見容，復封於唐，斯榮足矣。殪商辛於牧野，所不忍言。執子嬰於咸陽，未敢聞命。汾晉左右，尚須安輯，盟津之會，未暇卜期。謹此致覆！<br>　　大雅寫好復書，由淵與世民閱讀一周，共稱好不置，因復遣人持去。世民且道：「此書一去，李密必專意圖隋，我可無東顧懮了。」嗣得去使返報，果然李密得書，誇示將佐，淵愈覺放心。不意探騎突來急報，說是劉武周約同突厥，將乘虛襲擊晉陽。又是一波。淵忍不住長歎道：「看來時尚未至，只好趕緊北還。」乃與裴寂等商定行止。寂亦謂隋兵尚強，未易猝下，李密奸謀難測，劉武周惟利是圖，不如還救根本，再圖後舉。淵即議定翌日還軍。時世民正出外巡邏，忽聞有還軍消息，即返營問明，果有此事，忙入內問淵道：「大人何故還軍？」淵略述緣由，且言：「糧食將盡，勢難逗留。」世民勸阻道：「今禾菽&#24487;野，何患乏糧？隋將宋老生，素性輕躁，一鼓可擒。李密顧戀洛口，無暇遠略。劉武周外附突厥，內實相猜，渠雖遠利太原，怎能近忘馬邑？況突厥新與我和，亦未必即日敗盟。此種傳聞，不應輕信。大人創興大義，有志救民，理應先入咸陽，號令天下，今遇小敵，即欲班師，恐從義諸徒，一朝懈體，大事從此去了。」是極。淵搖首道：「倘晉陽有失，豈不是無家可歸？我決意回去罷！」遂促令整裝。世民出見建成，擬邀同諫阻，建成道：「我意亦不欲速歸，但父親已有歸志，看來是不能中阻了。」世民見建成語帶支吾，料是無心入諫，復轉商諸裴寂等人。又皆謂不如歸去，惹得世民惱恨萬分，連夜餐亦不能下咽。輾轉圖維，擬再進諫，大踏步趨入後營，為李淵親卒阻住，只說大將軍已就寢了。世民悲憤填胸，忍不住痛哭起來。淵聞有哭聲，才召世民入問。世民嗚咽道：「兵以義動，有進無退，進即生，退即死，怎得不哭。」淵復問何為致死？世民道：「大人試想！行軍全仗銳氣，一旦退還，銳氣消滅，大家&#28291;散，敵人得乘我後路，追擊過來，我已瓦解土崩，如何對仗？豈不是束手待斃麼？」理解甚明。淵自是亦頗悔悟，復歎道：「左軍已發，奈何？」世民道：「左軍雖去，想尚不遠，兒願往追回。」淵乃笑道：「成敗由汝，汝便去追回罷。」世民欣然趨出，即與建成帶領輕騎，夤夜追回左軍。<br>　　<br>　　越兩日，沈叔安運糧亦至，老天有意做人美，漸漸的霧散雲消，展開了一道日光，淵命軍士曝甲整械，就山麓繞行，避去泥潦，逕趨霍邑。宋老生固守不出，建成世民，先引數十騎至城下，揚鞭指麾後軍，作圍城狀﹔且令軍士辱罵老生。明是挑戰。老生忍耐不住，即驅兵三萬人，開城出戰。淵率百騎馳至，見老生出來對仗，亟令殷開山催召後軍。後軍如召而至，淵欲令軍士先食後戰。世民道：「敵軍已經出城，亟應掩擊過去。且滅此再食罷！」淵乃與建成列陣城東，世民列陣城南，城內隋兵，自東門馳出，淵率建成迎頭攔殺，隋兵恰也不弱，一擁而上，反將淵軍逼退數步。虧得柴紹躍出陣中，揮眾力戰，才得支持。宋老生又從南門出來，逕趨向城東，夾擊淵軍。世民正在南原觀戰，亟與軍頭段志玄，從高原馳下，衝擊老生背後，老生只好回馬交鋒，世民手握兩刀，爭先殺敵，左砍右劈，連斃數十人，漂血滿袖，兩刀皆缺﹔再灑袖易刀，躍馬向前。段志玄等緊隨馬後，拚命奮鬥，一當十，十當百，殺得隋軍旗靡轍亂，人仰馬翻。世民復令軍士傳呼道：「宋老生已擒住了！隋軍何不速降？」此時城東的隋軍，正與淵軍相持，未分勝負。猛聞主將被獲，忙即退兵回城。淵趁勢進逼。那隋兵似風捲殘雲，收入城中，竟將城闔住，單剩宋老生一支孤軍，進退無路，欲回入南門，被世民截住，欲轉入東門，被淵與建成截著。兩下裡圍裹攏來，老生自知窮蹙，下馬投濠，尋一死路。可巧劉弘基馳到，把刀一揮，將老生剁作兩段。老生部下，也都作了刀頭鬼，伏屍數里。一場戰事，寫得淋漓痛快。淵命軍士草草就食，食畢攻城，時已昏暮，大眾肉搏齊登，立即攻入，下令降者免死。城中兵吏，皆匍匐乞降，當下揭榜安民，並引見故吏，去留聽便。已降的兵弁，欲回關中，概授五品散官，即日遣歸。裴寂等謂授官太濫，淵笑道：「隋氏吝惜爵賞，因失人心，我奈何效尤哩？」這是欺人之言，看官莫被瞞過。<br>　　過了兩天，淵即引軍趨臨汾，守吏開門迎降，慰撫如霍邑故例，復進攻絳郡。郡守陳叔達，系陳高宗子，素有才學，至是閉門拒守。淵一面撲城，一面招降。叔達先拒後從，迎淵入城，淵優禮相待，用為幕賓，再出兵抵龍門。適劉文靜引突厥兵五百人，馬二千匹，進謁軍營。淵慰勞有加，且語文靜道：「突厥兵少馬多，正慰我願，君可謂不辱使命呢。」文靜稱謝。正擬督軍進河東，往擊屈突通，忽有河東戶曹任瓖求見，淵即傳入，任瓖行過了禮，即向淵進言道：「關中豪傑，均翹首瞻望義兵，瓖在馮翊多年，所有豪士，多半知曉，若奉命往諭，必望風投誠，公可從梁山濟河，指韓城，逼郃陽，馮翊太守蕭造，系一文吏，當然畏服。就是關中積盜孫華等，亦必遠迎義師。然後鼓行直進，直據永豐倉，規取長安，關中可坐定了。」淵聞言大喜，即任瓖為銀青光祿大夫，令作書招致孫華，自督軍轉赴壺口。河濱人民，各獻舟待濟，淵指日渡河。巧值孫華過河見淵，淵握手與語，令他就坐，面授左光祿大夫武鄉縣公，兼領馮翊太守。徒黨亦以次授官，賞賜甚厚。華願為先驅，引軍渡河。淵遣偏師先濟，又命任瓖為招慰大使，勸撫河西郡邑。瓖本能言善辯，掉著三寸舌，下韓城，收馮翊，太守蕭造，果然奉表請降。將佐等復推淵領太尉，增置官屬，淵如言照行。<br>　　隨即招眾會議，酌定所向，裴寂道：「屈突通擁著大兵，憑恃堅城，我若舍他西去，進攻長安，萬一不勝，退為河東所阻，腹背受敵，豈非危道？計不若先克河東，然後西上。長安恃通為援，通一失敗，長安聞風膽落，有甚麼難破呢？」此說亦頗有理。道言未絕，即由李世民駁斥道：「裴公說錯了！兵貴神速，我今日乘勝西行，正是出人不意的上計。長安人士，智不及謀，勇不及斷，我即可唾手取來。若圍攻河東，久留城下，長安得繕城固壘，以逸待勞，我虛縻時日，自沮軍心，乃是所謂危道呢。況關中豪傑&#34861;起，未有所屬，不亟招徠，轉失眾望，將來四面皆敵，雖悔何追。」也是一策。淵捻髯與語道：「兩說均有可取，我意擬分作兩軍，偏軍攻河東，正軍趨長安便了。」乃留兵圍河東，自率諸軍渡河西進。朝邑法曹靳孝謨，以蒲津中錍二城來降。華陰令李孝常，以永豐倉來歸。京兆諸縣，亦多遣人納款。淵乃命長子建成，司馬劉文靜，率王長諧等屯永豐倉，守潼關以控河東。慰撫使竇軌以下，概受節制。次子世民，率劉弘基等徇渭北，慰撫使殷開山以下，概受節制。兩軍分頭行事。<br>　　淵自寓長春宮，冠氏長於志寧，安養尉顏師古，及世民婦兄長孫無忌，均來求見。淵一一接待，用志寧為記室，師古為朝散大夫，無忌為渭北行軍典簽。會由鄠縣使人入謁，呈上文書，由淵展覽一周便召柴紹入宮。笑語道：「吾女可謂智且勇了。」說著，即將文書遞閱。紹覽畢，亦歡慰非常。淵復道：「你可帶領騎士，前去迎她。」紹忙將文書邀還，三腳兩步的跑了出去。摹寫盡致。看官！你道為了什麼事情？原來紹赴太原時，曾語妻李氏道：「尊公舉兵，招我前去，我欲與卿同行，途中恐多不便，若留卿在此，不免及禍，此事將如何辦法？」李氏從容道：「君但速行！我一婦人，容易避禍。且我亦自有別計，請君勿懸念！」成竹在胸，不同常女。紹遂自往太原，李氏潛歸鄠縣別墅，散家貲，聚徒眾，適李淵從弟神通，也亡入鄠縣山中，與長安大俠史萬寶等，起兵應淵。李氏即與神通合兵，攻下鄠縣，又令家奴馬三寶，招致關中群盜，如何潘仁李仲文向善志等，皆聯絡一氣，略取盩厔武功始平諸縣，有眾七萬。左親衛段綸，曾娶淵妾生女，亦聚徒藍田，得萬餘人，與李氏結為聲援。會聞淵已渡河，即由李氏致書稟淵，歷敘神通合兵，及群盜歸降始末。淵喜出望外，因囑柴紹往迎。紹正憶念得很，驟得這種喜報，不覺神情飛舞，當下一躍出門，招呼數百騎兵，歡迎佳偶去了。<br>　　紹去後，神通及段綸，俱遣使迎淵，就是一班降盜，也都馳表輸誠。淵命神通為光祿大夫，段綸為金紫光祿大夫，又作書慰勞群盜，各授官階，令仍照舊居，聽敦煌公世民調遣。世民趨軍西進，沿途群盜趨附，幾不勝數。及至涇陽，連營數里，約得九萬人。隰城尉房玄齡，走謁軍門，世民一見如故，署官記室參軍，引為謀主。兩人互談軍事，娓娓忘倦，幾乎相知恨晚。可巧柴紹夫妻，亦引軍到來，世民欣然出迎。但見那姊氏首戴雉尾，身環獸甲，腰佩七星寶劍，足踏三寸蠻靴，端的是將門女子，巾幗英雄。極力誇獎。後面隨著柴紹，及兵士萬餘人，望將過去，統是糾糾武夫，無一羸弱，此時也不禁驚喜交集，眉宇生春，隨即向姊拱手道：「阿姊辛苦了！」李氏笑答道：「特來幫助兄弟！」世民稱謝。又與柴紹握敘數語，乃令來兵左右駐紮，自引二人入帳，詳敘多時，二人復出駐本營。紹居左，李氏居右，各置幕府。當時號李氏營為娘子軍。<br>　　世民復進兵阿城，軍律嚴明，隊伍不亂。一面遣使稟淵，請會師同赴長安。淵已自長春宮出發，至永豐倉，發粟餉軍，進屯馮翊，命劉弘基殷開山等，分兵西略扶風。城中出兵迎戰，為弘基擊敗，向淵告捷。淵喜得捷音，又接到世民軍報，乃復啟節西行。所過離宮園苑，概令撤銷﹔遣歸宮女，各還親屬。想無尹張二人的美色。及抵長安，世民早已駐軍待著，兩下會師，共得二十餘萬。淵命各依壁壘，毋得侵掠民居，並遣使至城下，傳諭守吏，願擁立代王。代王侑系煬帝孫，故太子昭季子，太子早卒，遺子三人，長子倓封燕王，侗封越王，侑封代王。越王侗留守東都，代王侑留守西京，西京便是長安，由京兆內史衛文升等，輔侑守城。文升年已衰老，聞淵軍抵城下，懮悸成疾，不能視事。獨左翊衛將軍陰世師，郡丞骨儀，調兵守禦。淵遣人諭意，被他斥回，乃督諸軍攻城，並約將士入城後，毋得犯隋氏七廟及代王宗室，有敢違令，夷及三族！將士奉令攻撲，城上矢石交下。孫華冒險越濠，搖旗欲登，被流矢射中要害，竟致隕命。於是淵軍益憤，努力進攻，前仆後繼，連日不退。軍頭雷永吉，左執刀，右持盾，首先登城，餘眾隨上，殺散城頭守卒，逾城開門，迎納淵軍。陰世師骨儀等，尚率眾巷戰，先後為淵軍所擒。衛文升聞城已被陷，立即駭死。代王侑在東宮，當然是嚇做一團，左右逃命要緊，四處奔散。惟侍讀姚思廉，保護代王，從容侍側。淵軍鼓噪入殿，思廉厲聲呵止道：「唐公舉義兵到此，係為匡輔帝室起見，爾等何得無禮？」此人頗有膽氣。眾聞言，頗為愕然，還立庭下。淵下馬趨入，仍執臣禮見代王，並請代王遷居大興殿後廳。代王年僅十三，能有甚麼主意，且見他兵刃環庭，只是抖個不住。思廉到此，也屬沒法，乃扶代王至閣下，泣拜而去。淵退寓長樂宮，與民約法十二條，悉除隋苛禁，然後牽出陰世師骨儀等十餘人，責他貪婪苛酷，兼拒義兵，喝令斬首。可為妾子智雲復仇。所有囚犯，多令釋放。<br>　　唯馬邑郡丞李靖，也在獄中，由淵問他犯罪情由。靖笑道：「我未嘗犯罪，聞公舉事，無從告變，所以自入囚車，令長官傳送江都，以便密告天子。不料到了長安，偏值公來圍城，城守未知我計，因將我暫行羈住。」淵聽這數語，便勃然大怒道：「你敢告發我麼？左右與我推出正法。」靖大呼道：「公興義兵，欲平天下暴亂，乃竟以私怨殺壯士麼？豪爽。淵不答，左右即上前擁出李靖，至外行刑，忽有一人入阻道：「殺不得！殺不得！」正是：<br>　　他日應登名將錄，此時特遣救星來。<br>　　畢竟何人來救李靖，下回再行報明。　　<br><br>　　李氏之旗開得勝，在霍邑一戰，李氏之馬到成功，在長安一役。淵軍初至賈胡堡，天雨連綿，久留不進，老生不能出城掩擊，其無勇可知。一戰而敗，隕首城濠，固其宜也。然李氏得此一勝，而軍心始堅，故本回敘霍邑戰事，有聲有色，較為奪目。長安為李唐根據地，據關中以定天下，勢如建瓴，非經李世民之定計長驅，則屯兵河東，成否尚未可必。故長安一役，為隋唐興亡之大關鍵，敘述自應從詳。中間插入娘子軍一段，格外摹神。蓋巾幗英雄，為歷史中僅見之事，不如此摹寫，未足以顯平陽公主之威名。淵有俠妻，有奇兒，有智女﹔此其所以終成帝業也。 <br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=2.htm>上一篇</a> &nbsp;&nbsp;&nbsp;&nbsp; <a href=4.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>