<html>
<head>
<title>開放文學--歷史通俗演義 - 唐史--第八十八回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=87.htm>上一篇</a> &nbsp;&nbsp;&nbsp;&nbsp; <a href=89.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第八十八回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>平浙東王式用智　失安南蔡襲盡忠</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說浙東賊裘甫，本是一個土匪，糾合無賴子弟，橫行鄉里，適因兩浙久安，人不習戰，甲兵朽鈍，備御空虛，他即乘勢揭竿，攻入象山，觀察使鄭祗德遣兵往討，反被掃得乾乾淨淨，非逃即死。甫遂進陷郯縣，開府庫，募壯士，聚眾至數千人。鄭祗德再派討擊副使劉勍，副將范居植，率兵迎擊，至桐柏觀前，一場決鬥，賊勢很是厲害，居植陣亡，勍連忙遁回，僥倖得生。祗德大懼，更令牙將范君縱，副將張公署，望海鎮將李珪，招集新卒五百人，馳至剡西，見前面列著賊壘，便殺將過去。賊略戰即走，越溪北奔，三將也渡溪追賊，甫經半涉，不料溪水大漲，甲兵漂沒，三將急挈殘兵，向後退歸，偏後面鑽出許多悍賊，惡狠狠的攔住岸邊，此時三將才識中計，前不得進，後不能退，沒奈何投入水窟，同赴幽冥去了。原來賊黨中有個劉&#30349;，頗有謀略，他想了一計，設伏溪南，壅溪上流，誘令官軍徒涉，待官軍半濟，決去壅水，使他沉沒，再發伏兵邀截，殺個淨盡。果然官軍墮入計中，竟爾盡覆。小丑中也有小智，故古人謂&#34861;蠆有毒。裘甫連戰旨捷，威風大震，山海諸盜，皆遙通書幣，願屬麾下。還有各處亡命叛徒，陸續奔集，眾至三萬，分為三十二隊，裘甫自稱天下都知兵馬使，居然改易正朔，紀元羅平，鑄成國璽，&#37816;文天平，用劉暀為謀主，劉慶劉從簡為偏帥，造兵械，儲資糧，大有併吞兩浙的氣燄。鄭祗德無法可施，累表告急，且向鄰道乞援。浙西遣牙將凌茂貞率四百人，宣歙遣牙將白琮率三百人，同赴浙東。兩將畏賊眾勢盛，不敢進擊，但遠遠駐著，作壁上觀。<br>　　朝廷知祗德懦弱，援兵無用，乃用宰相夏侯孜言，特任前安南都護王式，為浙東觀察使，召入祗德為太子賓客。式受命入朝，懿宗問以討賊方法，式對道：「但得兵多，賊必可破。」懿宗尚未及言，旁有中官插嘴道：「發兵若多，所費必巨。」式應聲道：「兵多即足破賊，看似多費，實是省費。若兵少不能勝賊，延長歲月，賊勢益張，恐江淮群盜，輾轉勾連，一旦運道不通，上自九廟，下及十軍，羽林、龍武、神武、神威、神策各分左，為北門十軍。皆無從取給，所費何可勝計呢。」懿宗方顧中官道：「式言甚是，應該多發兵士。」不與宰相商議，乃與宦官定謀，國政可知。乃下詔發忠武義成淮南諸軍，合平浙亂，並盡歸王式節制，式拜命即行。<br>　　裘甫方分兵寇衢婺台明各州，自率萬餘人掠上虞，入餘姚，轉破慈溪，陷奉化，據寧海，置酒高會，開懷暢飲。忽有探賊入報，朝廷已派王中丞式，統各道兵馬前來了。裘甫不覺失色，用箸擊案道：「奈何奈何？」劉暀在側侍飲，相顧太息道：「火來水掩，將來兵擋。我兵數萬，不謂不眾，難道未戰先怯麼？今王中丞統兵前來，聞他智勇無敵，不出四十日，必到此地，兵馬使宜急引兵取越州，憑城郭，據府庫，遣銳卒五千守西陵，沿浙江一帶，築壘拒守，並大集舟艦，進取浙西，幸而得克，乘勝過大江，掠取揚州財貨，作為軍餉，還修石頭城為國都。竊料宣歙江淮必有人聞風響應，再派劉從簡率萬人循海南行，襲取福建，照此辦法，唐廷貢賦要道，已為我據，但恐子孫不能長守&#21872;，若我身始終，保可無懮。」卻是獨霸一方的良策。甫沈吟道：「今日已醉，明日再議。」暀見甫遲疑不決，未免動怒，也以酒醉為辭，悻悻趨出。<br>　　裘甫想了一夜，未得主意，暗思王式雖有盛名，究竟虛實未明，不如遣人請降，窺伺動靜。乃即於次日派一黨弁，奉書官軍。王式正至西陵，接著賊使，便顧左右道：「這是來窺我虛實，且欲使我驕怠呢。」一口道破。乃傳見使人，取閱來書，便即正色道：「裘甫果降，當面縛來前，許以不死，否則彼能造反，盡可來戰，緩兵計休得欺我。」賊使聞言，咋舌而去。式即馳入越州，由鄭祗德交卸軍政，隔宿餞行，與祗德歡飲而別﹔乃蒐戎行，申軍令，振衰起懦，飭紀整綱，才越三日，已是規模大變，耳目一新。<br>　　先是賊諜入越，軍吏多與賊通謀，與約城破以後，保全身家，或詐引賊將來降，潛窺虛實，所有城中動靜，均為賊知。式詳察情偽，一一捕誅，並嚴申門禁，如無門照，不准出入，夜間分段巡邏，格外周密，賊計乃無所施。賊將洪師簡許會能，率眾來降。式與語道：「汝等能去逆效順，尚有何言？但必須立效奏功，方得遷官。」遂使率徒眾為先鋒，部將為後應，往與賊戰，得擒斬數百人，始給一階。又命諸縣開發倉廩，分賑貧乏，有人謂軍食方急，如何散賑？式說道：「此非汝等所知，我自有主張。」或請在遠郊分設烽燧，詗賊遠近多寡，式又微笑不答，良將沈幾，大都如此。且故意挑選懦卒，令乘健馬，少給甲兵，使為候騎。大眾暗暗驚訝，但只不敢入問。式復巡閱諸營，選得士卒及土團子弟，共四千人，命導各軍分路討賊，臨行下令道：「毋爭險易，毋焚&#24208;舍，毋殺平民！殲渠魁，宥脅從，得賊金帛，官無所問。」嗣是捕得賊黨，多系越人，不但盡行釋放，並量給父母妻孥。受捕諸徒，皆泣拜歡呼，情願效死。賊眾聞風反正，陸續歸降，遂分部軍為東南兩大路，節節進剿。南路軍轉戰至唐興，大破賊將劉暀毛應天，應天敗死，劉暀遁去。東路軍至寧海，亦連拔賊寨。<br>　　式尚嫌兵少，再奏調忠武義成昭義各軍，共至越州，乃遣忠武將張茵率三百人屯唐興，截賊南出，義成將高羅銳率三百人，益以台州土匪，逕趨寧海，攻賊巢穴，昭義將**跌戣率四百人益東路軍，斷賊入湖州路。賊無從遠竄，盡銳出海游鎮，與官軍角一勝負，偏又為南路官軍所敗，竄入甬溪洞中。官軍圍住洞口，賊出洞再戰，又遭殺退。此外如各處賊寨，亦多為官軍搗破。義成將高羅銳，進拔寧海，收集散民，得七千餘人。王式屢得捷報，便道：「賊窘且饑，必逃入海，海澨遼遠，非歲月間可以擒賊，應亟阻海兜拿，方免他遠竄呢。」遂命羅銳軍速趨海口，攔截逃賊。又令望海鎮將雲思益，浙西將王克容，率水軍巡行海澨，防賊四竄。賊將劉從簡，正從寧海東奔，航船下海，不防水軍大至，急棄船登陸，遁匿山谷中，各船盡被官軍毀去，報知王式。式喜道：「賊計已窮，無從逃遁了。」現只有黃罕嶺一路，尚可入剡，恨一時無兵可守，但亦必為我所擒了。料事幾如指掌。果然裘甫帶領殘賊，從黃罕嶺竄去，各路軍四面兜緝，不知盜魁下落。至義成將張茵，捕得賊將一人，堅訊裘甫所在，賊將不肯實供，經張茵加以嚴刑，方吐實道：「裘甫已經入剡，如肯捨我，我請為將軍嚮導，往追裘甫。」茵乃釋賊將縛，使為前驅。到了剡縣東南，果見賊眾已入城中，當即飛使入越，乞速調兵會剿。越人聞賊又至剡，都有俱色，式獨笑道：「賊來就擒呢。」遂檄東南兩路軍，倍道進擊。賊登城固守，累攻不能下。諸將議壅遏溪水入城，令賊無從覓飲。賊眾也防此著，更番出戰，計三日間，戰至八十三次，賊雖屢敗，官軍亦疲。裘甫縋使請降，諸將向式請命。式微哂道：「賊尚非真降，不過欲稍圖休息呢。諸將應乘此急攻，擒渠獲丑，在此一舉。既而賊果復出，三戰皆敗。裘甫劉暀劉慶，率百餘人出降，離城數十步，遙與諸將問答。官軍疾趨前進，繞出裘甫等後面，前後合圍，立將裘甫等擒住，解至越州。式命梟斬暀慶等二十餘人，械甫送京師。惟剡城尚為賊將劉從簡所守，官軍因渠魁已獲，略一疏防，被從簡帶領五百騎，突圍出走，奔往大蘭山。諸將連忙追躡，好容易攻克山寨，復被從簡遁去。<br>　　台州刺史李師望，募賊相捕，懸賞示勵，當有降賊數百人，攜從簡首級，前來獻功。師望轉報王式。式因賊眾蕩平，召諸將還越，置酒犒軍。諸將乘著酒興，爭問王式道：「末將等生長軍中，久歷行陣，今年得從公破賊，有好幾事未識公意，敢問公始至時，軍食方急，奈何遽散貧乏呢？」式答道：「這事最易知曉。賊方聚谷，誘動饑民，我先給以食，饑民得安，誰願從盜？且諸縣尚無守兵，賊或入城，倉谷適為賊資，何若先行賑饑為妙！」諸將又問道：「何故不置烽燧？」式又道：「烽燧所以促救兵，我兵已盡集城中，無兵為繼，徒舉烽以驚士民，是反自&#28291;亂了。」諸將又問使懦卒為候騎，少給甲兵，究是何意？式復道：「候騎苟用銳卒，遇敵即鬥，鬥死將何人通報呢。」於是諸將皆下拜道：「如公智謀，非末將等可及，敢不拜服。」王式所言，實皆情理中事，但諸將未曾深思耳。當下盡歡而散。未幾詔命已下，加王式官右散騎常侍，諸將各賞齎有差。惟此次成功，外由王式，內由夏侯孜，孜既薦舉王式，且與式書道：「公但期擒住賊魁，所需軍費，有我在朝，定當不誤。」式賴此行軍，所奏軍情，求無不允，因此不到數月，即已平賊。裘甫解到京師，當然是做了刀頭面，不消細說了。<br>　　浙亂既平，乃圖南詔。時安南都護李鄠，已克復播州，擬向南詔進兵，偏安南土蠻，因前時鄠至安南，曾殺死蠻酋杜守澄，各圖報怨，乃潛引南詔兵眾，乘虛攻陷交趾。鄠猝不及防，只好逃奔武州，告急唐廷。廷議發邕管及鄰道兵，往救安南，另詔鹽州防禦使王寬為安南經略使，貶鄠為儋州司戶。鄠尚未接詔，方收集土兵，擊破群蠻，再取安南，正思將功抵罪，不意王寬到來，傳到詔書，已經遭貶﹔再經寬舉發鄠殺守澄罪狀，更流鄠至崖州。朝廷以杜氏強盛，暫事羈縻，特贈守澄父存誠為金吾將軍，並為守澄申冤。其實蠻人未嘗感德，南詔益復橫行。咸通二年，南詔復攻陷邕州，經略使李弘源，棄城奔巒州。嗣因南詔兵引去，始復還城。前邕管經略使段文楚，已入為殿中監，此時再受命復任，貶弘源為建州司戶。懿宗方免白敏中相職，進左僕射杜悰代相，悰上言：「南詔強盛，西川兵食單寡，未便與爭，不若遣使弔祭，諭以新王名號，適犯廟諱，所以未行冊命，待他改名謝恩，然後遣使，庶全大體」云云。乃是掩耳盜鈴之計。懿宗乃遣左司郎中孟穆為弔祭使。穆尚未發，聞南詔又入寇雋州，轉攻邛崍關，穆遂不行。<br>　　轉瞬間又是一年，安南經略使王寬，屢上緊急奏章。說是南詔屢寇安南，懿宗特授前湖南觀察使蔡襲，代任安南經略，且調發許滑徐汴荊襄潭鄂諸道兵馬，歸襲派遣。兵勢既盛，寇乃引退。嶺南舊分五營，廣桂邕容安南，皆隸嶺南節度使，左庶子蔡哀，性多貪詐，時相獨說他有吏才，奏遣京制置嶺南。京奏請分嶺南為二道，以廣州為東道，邕州為西道。朝廷依議，即命嶺南節度使韋宙為東道節度使，蔡京為西道節度使。蔡襲率諸道軍，鎮守安南。京恐他立功，特奏稱：「南蠻遠遁，邊徼無虞，多留戍兵，徒費無益，不如各遣歸本道。」有詔依議，令襲遣還戍兵。襲奏言：「群蠻伺隙，不可無備，乞留戍兵五千人！」朝廷不省。襲又以蠻寇必至，交趾兵食皆缺，勢且謀力兩窮，乃作十必死狀申告中書。怎奈一班行屍走肉的宰輔，專顧目前，不知後患，任他如何說得要緊，仍然擱置不提。可恨可歎。<br>　　會當徐州兵變，逐去節度使溫璋，徐州曾號武寧軍，自王智興鎮守後，募勇士三千人自衛，有銀刀雕旗門槍挾馬等名，驕橫不法，為歷任鎮帥所畏憚。一夫猝呼，千人響應，節度使輒為所逐，所以宣宗時疊經兩亂，經田牟蒞鎮後，飲酒犒賜，日以萬計，乃得少安。回應前文。牟歿璋繼，銀刀軍聞璋素嚴飭，陰懷猜忌。璋雖開誠慰撫，始終未愜眾望，仍為所逐。有詔調王式移鎮徐州，令帶許滑兩軍隨行。許軍即忠武軍，滑軍即義成軍，前從式平浙東，尚未歸鎮，至此由式奉命啟程，即率兩軍自隨。既至徐州，銀刀軍怕他勢盛，不敢不出城迎謁，式不動聲色，好言勸慰，入城三日，宴饗兩鎮兵士，但說是餞他歸鎮。銀刀軍暗地生歡，總道好拔去眼中釘，樂得醉酒食肉，高枕而臥。不料到了夜間，有無數兵士殺入，才伸了頭，已被割去，或先伸出手足，也被剁斷，內有幾個眼明手快，腳長身俏的人物，溜將出去，那外面卻已圍得密密層層，無隙可鑽，結果是仍然一死。至殺到天明，把銀刀雕旗門槍挾馬等驕兵，一古腦兒殺盡。看官道兵從何來？就是那許滑兩鎮兵士，暗受王式指揮，來殲這種驕卒。可憐數千人性命，悉數了完。雖是咎由自取，王式亦太覺辣手。式先斬後奏，廷議以為辦理妥&#24650;。且敕改武寧為徐州團練使，隸屬兗海，划徐州歸淮南，更置宿泗觀察使，留二千人守徐州，餘皆分隸兗宿，令式分配將士，赴諸道訖，然後將許滑兩軍，遣歸本鎮，並召式還京，任左金吾大將軍。式系王播從子，父名起，曾入翰林，為侍講學士，出任東都留守，進官尚書左僕射，封魏國公，平生飽學，書無不窺，歿諡文懿。起以文學顯，式以武功稱，父子揚名，富貴終身，這也好算是賢橋梓呢。《舊唐書》謂式系播子，今從《新唐書》。<br>　　且說嶺南西道節度使蔡京，行政苛刻，嘗設炮烙刑毒虐兵民，終為軍士所逐，出奔藤州。事聞於朝，詔貶為崖州司戶，京不肯南行，還至零陵，受敕賜死，改用桂管觀察使鄭愚，接受嶺南西道節度使旌節。惟安南自遣還戍兵後，邊備空虛，南詔遂號召群蠻，有眾五萬人入寇。經略使蔡襲，上表告急，詔發京南湖南兵二千，桂管義征子弟三千，往詣邕州，受鄭愚節制，遣援安南。俗語說得好：「遠水難救近火。」援兵雖出發，哪能飛至安南？那南詔兵已經圍攻交趾，蔡襲嬰城固守，一面又飛書乞援，懿宗雖復下敕，調山南東道弓弩手千人，續往救急，偏一時未能到達。交趾危急萬分，好容易守過殘冬，到了咸通四年正月間，城中兵糧皆盡，竟被蠻兵陷入。襲巷戰半日，左右無遺，只剩孤身一人，徒步力鬥，身中十矢，沒奈何大吼一聲，殺開一條血路，趨往海濱。安南亦有監軍，他已先時出城，下船逃命，至襲倉皇趕到，船早離岸，後面蠻兵又至，忍不住仰天下淚道：「襲一死報國了。」遂躍海而死。忠義可嘉。適荊南將士四百餘人，本在交趾助守，至是因城陷出奔，走至城東水際，四顧無船，荊南將元惟德等語眾道：「我輩無船可渡，入水必死，不若還與蠻鬥，我等以一身易二蠻，也還值得。」眾士應聲許諾，遂還入東羅門，亂砍亂剁，殺斃蠻兵二千餘名。以一身易四五蠻，愈覺值得。蠻將楊思縉領眾來攻，惟德等力盡身亡，四百人同時畢命。南詔兩陷交趾，擄殺至十五萬人，留兵二萬，令楊思縉據守。所有溪峒夷獠，盡行降附。<br>　　急報馳達唐都，有詔召還諸道兵，分保嶺南東西道。蠻兵復進寇東西江，&#28613;逼邕州，嶺南西道節度使鄭愚，恐慌的了不得，忙表請辭職，但說自己是個儒臣，素無將略，乞速任武臣，鎮遏蠻方。懿宗乃調義武節度使康承訓，出鎮嶺南西道，發荊襄洪鄂四道兵馬，給他調遣。又任右監門將軍宋戎，為安南經略使，發山東兵萬人，隨往控御。各道兵絡繹奔赴，餉運甚艱。潤州人陳磻石，請造千斛大舟，自福建運達廣州，稍得接濟軍食。但大舟入海，有時遇著颶風，不免漂沒。有司輒繫住舟人，令他償還。或竟奪商舟載米，把他原有貨物，委棄岸上。舟子商人，欲訴無門，多半蹈海自盡。<br>　　小子有詩歎道：<br>　　保全王室仗屏藩，外域何堪撤戍屯。<br>　　良將捐軀強寇熾，徒勞士馬效星奔。<br>　　究竟康承訓等能否收復安南，且至下回續表。　　<br><br>　　裘甫一無賴子，揭竿而起，騷擾浙東，得良將以蕩平之，本非難事，鄭祗德非其倫也，王式受命討賊，嚴申軍令，制敵有方，以之平賊，綽有餘裕，然非夏侯孜主持於內，則專閫雖得良才，舉動必多掣肘，恐亦難望成功﹔即幸成矣，要未必若是神速也。孜為相無他長，獨專任王式，不讓晉公，至若安南之遇寇，不聞孜發一策，獻一議，豈能任王式，偏不能任蔡襲耶？襲請留戍卒，不得邀允，卒至蹈海以殉，可悲可惜。蓋將相不和，斷未有能成事者。式之成功也以幸，襲之致死也以不幸，觀於此而知行軍之道矣。 <br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=87.htm>上一篇</a> &nbsp;&nbsp;&nbsp;&nbsp; <a href=89.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>