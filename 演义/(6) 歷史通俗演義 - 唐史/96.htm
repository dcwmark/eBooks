<html>
<head>
<title>開放文學--歷史通俗演義 - 唐史--第九十六回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=95.htm>上一篇</a> &nbsp;&nbsp;&nbsp;&nbsp; <a href=97.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第九十六回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>討河東王師敗績　走山南閹黨失機</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說僖宗還都，已經抱病，勉強趨謁太廟，頒詔大赦，改稱光啟五年為文德元年，入宮寢臥，無力視朝，未幾即致大漸。群臣因僖宗子幼，擬立皇弟吉王保為嗣君，獨楊復恭請立皇弟壽王杰。杰系懿宗第七子，為懿宗後宮王氏所出，僖宗一再出奔，杰隨從左右，常見倚重。至是由復恭倡議，奏白僖宗，僖宗約略點首，遂下詔立壽王杰為皇太弟，監軍國事。當由中尉劉季述，率禁兵迎入壽王，居少陽院，召宰相孔緯杜讓能入見。群臣見他體貌明粹，饒有英氣，亦皆私慶得人。恐是以貌取人。越日，僖宗駕朋，遺詔命太弟嗣位，改名為敏，僖宗在位十五年，改元五次，乾符廣明中和光啟文德。年止二十七歲。壽王即位柩前，是謂昭宗，追尊母王氏為皇太氏，進宰相孔緯為司空，韋昭度為中書令。昭度初黨田令孜，得寵僖宗，竟得入相，僖宗末年，且進爵太保。又授戶部侍郎張濬同平章事。昭宗嗣統，各宰相依舊供職，緯與昭度，且得加封，未幾出昭度為西川節度使，兼招撫制置使。<br>　　原來西川節度使陳敬暄，庇匿田令孜，誘殺高仁厚，驕橫日甚，利州刺史王建，襲據閬州，與續任東川節度使顧彥朗，互相聯絡，潛圖敬暄。敬暄商諸田令孜，令孜謂建系義子，可以招致，乃作書相召。建頗喜從命，率麾下精兵千人與從子宗鐬等，均趨鹿頭關。哪知敬暄復信參謀李乂言，遣人止建，不准入關。建不禁發怒，破關直入，&#36851;達成都。田令孜登樓慰諭，令他退還。建率諸軍羅拜道：「十軍阿父，既召建來，奈何復使建去？建能進不能退，只好辭別阿父，他去作賊了。」令孜也無詞可答，還報敬暄。敬暄登城拒守，建向顧彥朗處乞師，得眾數千，急攻成都，三日不克，退屯漢州。敬暄上表朝廷，乞發兵討建。詔遣中使和解，敬暄不從，反斷絕貢賦。王建得知消息，樂得據為口實，也上表請討敬暄，願效力贖罪，並求邛州為屯兵地。顧彥朗亦代為申請，昭宗方恨藩鎮跋扈，欲借此伸威，遂命昭度出鎮西川，召敬暄為龍武統軍。敬暄拒不受詔，乃割邛蜀黎雅四州，置永平軍，命建為節度使，偕昭度同討敬暄，並宣佈敬暄罪狀，削奪官階。昭度西行，與建會師進攻，一時未能得手，只好蹉跎過去。<br>　　惟朱全忠受命討蔡，屢破秦宗權，蔡將申叢，執宗權出降，全忠將宗權械送京師，可巧昭宗改元龍紀，百官慶賀，又得把累年橫行的強寇，一旦捕誅，正是喜氣盈廷，歡騰中外。偏宗權餘黨孫儒，東馳西突，騷擾不休，秦彥畢師鐸鄭漢章等，均為所殺，且悉銳襲入廣陵。楊行密遁至&#24208;州，收集餘眾，往攻宣州，宣州方為趙鍠所得，不意行密猝至，急切不能抵禦，又兼糧食未備，只好倉皇出奔，中途為行密部將田頵所擒，眼見得宣州一城，為行密所據。行密既入宣州，諸將爭取金帛，獨徐溫據囷為粥，散給饑民，人已知有大志。徐溫事始此。朱全忠與鍠有舊，遣人索鍠。行密將鍠斬首，以首相遺，一面表聞朝廷，只說是為國除奸。朝廷不便細問，授他為宣歙觀察使。行密轉陷常州，刺史杜稜被擒畢命，留田頵居守。偏孫儒自廣陵來爭常州，頵復敗走，常州又為儒所得。兩下轉戰不息，江淮間成為赤地。還有朱全忠與李克用，仇怨日深，各思占拓地盤，為併吞計。全忠攻下洛孟諸州，克用也攻下邢磁洺諸州。全忠又聯結雲中防禦使赫連鐸，與盧龍節度使李匡威，上表請討克用，乞朝廷速簡統帥。昭宗正加上尊號，改龍紀二年為大順元年，既見三鎮表章，遂召宰相等集議。杜讓能等俱言未可，台官等亦多主杜議，獨張濬獻議道：「先帝再幸山南，統是沙陀所為，臣嘗慮他與河朔相連，今得兩河藩鎮，共請聲討，這是千載一時的機會，萬不可失，願陛下假臣兵柄，旬月可平。」談何容易？楊復恭出駁道：「先帝播遷，雖由藩鎮跋扈，亦因在朝大臣，措置失宜，因致乘輿再出。今宗廟甫安，國家粗定，如何再造兵端？」復恭雖是權閹，足為唐禍，但此語卻是可取。昭宗沈吟半晌，亦啟口道：「克用有興復大功，今欲乘危往討，未免不公。」偏孔緯亦贊成濬議，竟面奏道：「陛下所言，是一時大體，張濬所言，是萬世遠利，還乞陛下俯從濬議。」一時尚是難保，還能顧到萬世麼？昭宗因兩相同意，且正忌復恭擅權，不欲依言，乃語張濬孔緯道：「此事頗關重大，朕特付卿二人，幸勿貽羞！」隨即授濬為河東行營都招討制置使，以京兆尹孫揆為副。且命朱全忠為南面招討使，王熔為東面招討使，李匡威為北面招討使，副以赫連鐸。<br>　　濬奉詔出師，陛辭時再白昭宗道：「俟臣先除外懮，然後為陛下除內患。」楊復恭在外竊聽，料知此語，與己有關，遂至長樂陂餞濬，攜酒歡飲。濬一再固辭，復恭戲語道：「相公杖鉞專征，乃即欲作態麼？」濬答道：「待平賊回來，作態未遲，目下尚未敢出此呢！」復恭佯笑而別。濬出都西行，檄召宣武鎮國靜難鳳翊保大諸軍，同會晉州。朱全忠且乘勢進圖昭義。昭義軍節度使，本是克用從弟克修，克用嘗巡閱潞州，因克修供具不豐，橫加詬辱，克修慚病即死，弟克恭代為留後。克恭驕暴，不習軍事，牙將安居受作亂，焚殺克恭，貽書全忠，自願歸附。全忠遂遣河陽留後朱崇節，率兵往潞，到了潞州，居受已為眾所殺，別將馮霸拒戰不利，奔往克用。崇節得入潞城，克用遣將康君立李存孝圍潞。存孝系克用養子，驍悍異常，既至城下，與崇節交戰兩次，崇節哪裡是他的對手，殺得大敗虧輸，還城拒守，急向全忠處求援。全忠遣驍將葛從周，率健騎千名，乘夜犯圍，入潞助守，遣別將李讜等，至澤州往攻李罕之，牽制克用，且奏促孫揆速援潞州。張濬亦恐昭義為全忠所據，即請旨命揆為昭義節度使，促使赴鎮。揆乃自晉州出發，建牙杖節，裒衣大蓋，擁眾而行。至長子西谷中，忽有一彪軍突出，為首一個少年，手執鐵撾，逕至孫揆馬前，大呼道：「孫揆哪裡走！」揆急欲拔劍招架，哪知已被來將撥下，活擒而去。揆眾欲趨前往救，盡被敵騎殺退，死傷甚眾。看官道何人擒揆？原來就是李存孝。存孝聞揆將至潞，率三百騎伏住長子谷，掩擊揆軍，果然將揆擒住，解送克用。克用召揆入見，誘令降附，許為河東副使，揆奮然道：「我為天子大臣，兵敗身死，分所當然，怎能復事鎮使哩？」克用怒起，命用鋸殺揆。鋸不能入，揆罵道：「死狗奴，鋸人當用夾板，奈何不知？」克用乃改用夾板鋸揆，揆至死罵不絕口，好算是唐季一位忠臣。疾風知勁草，板蕩識忠臣。克用再令存孝救澤州，直壓汴寨。汴將鄧季筠自恃勇力，引兵出戰，存孝也出陣相迎，戰不數合，但聽存孝喝聲道著，已把季筠擒去，餘眾竄散。李讜亦解圍遁還，存孝罕之又合軍追擊，斬獲汴軍萬人，及追至懷州，方收兵西歸。罕之仍屯澤州，存孝復攻潞州，葛從周朱崇節等，憚存孝英勇，也棄城走還。昭義軍歸入克用，克用命康君立為昭義留後，存孝為汾州刺史，李匡威攻蔚州，也為克用養子李嗣源擊退。嗣源慎重廉儉，口不言功，他將多自誇戰績，嗣源獨徐徐道：「諸將喜用口擊賊，嗣源但用手擊賊哩。」諸將始慚沮而退。張濬聞汴軍敗走，尚不肯班師，率諸軍出陰地關。克用遣存孝領兵五千，出屯趙城。鎮國軍節度使韓建，夜率壯士三百，劫存孝營。偏存孝先已防備，用了一個空營計，誘建殺入，待建慌忙退還，存孝卻麾兵橫擊，虧得建策馬飛奔，才算僥倖逃還。靜難鳳翔各軍，聞建襲營失利，各生惶恐，不戰先走，禁軍亦&#28291;。存孝乘勝逐北，直抵晉州西門。張濬出戰，又復敗績，各鎮兵陸續遁去，只剩禁軍及宣武軍，共計萬人，閉城守禦，不敢再出。存孝攻城三日，城將垂克，反號令軍中道：「張濬宰相，俘獲無益，天子禁軍，亦不宜加害。」乃退五十里下寨。濬與韓建，始得開城遁歸。存孝既入晉州，復取絳州，並大掠慈隰諸州，唐廷聞張濬敗還，君臣震懼，獨楊復恭自鳴得意。那李克用復連上二表，一再陳冤，首表尚在張濬未敗時，略云：<br>　　臣父子三代，受恩四朝，破龐勛，翦黃巢，黜襄王，存易定，致陛下今日冠通天之冠，佩白玉之璽，未必非臣之力也。朝廷當阽危之時，譽臣為韓彭伊呂，既安之後，罵臣為戎羯胡夷，天下握兵立功之臣，寧不畏陛下他日之罵乎？況臣果有大罪，六師征之，自有典刑，何必倖臣之弱，而後取之耶？今張濬既已出師，則臣固難束手，已集蕃漢兵五十萬，欲直抵蒲潼，與濬格鬥，若其不勝，甘從削奪，不然，輕騎叫閽，頓首丹陛，訴奸回於扆座，納制敕於廟廷，然後自投司敗，恭候鈇質。<br>　　第二表乃在張濬既敗以後，至大順二年正月，始達唐廷，略云：<br>　　張濬以陛下萬代之業，邀自己一時之功，知臣與朱溫深仇，私相連結，臣今身無官爵，名是罪人，不敢歸陛下藩方，且欲於河中寄寓，進退行止，伏俟指揮！<br>　　是時昭宗已加懲張濬，將他罷職，孔緯亦連坐免官，改相兵部侍郎崔昭緯，及御史中丞徐彥若，至克用二次表至，再貶絳為均州刺史，濬為連州刺史，賜克用詔，賞還官爵，令歸晉陽。未幾，又加克用中書令，更貶濬為繡州司戶。濬至藍田，轉奔華州，依附韓建，密向全忠求救。全忠上表，代為訴冤，昭宗不得已並聽自便。緯至商州馳還，亦寓居華州，李克用既得逞志，聲燄越盛，乃父國昌，已經早歿，這是補筆。沙陀兵馬及代北將士，盡歸克用管轄。克用轉攻雲州，赫連鐸敗走吐谷渾，嗣為克用追擊殺死。克用復轉攻王熔，經李匡威出兵相救，克用方大掠而還，朱全忠欲攻克用，假道魏博，羅弘信不許，全忠遂遣丁會葛從周擊魏，自率大軍繼進，五戰皆捷。弘信不得已乞和，全忠乃命止攻掠，歸還俘虜，還軍河上。魏博自是附汴。徐州節度使時溥，亦與全忠失和，屢相爭哄，南北東西，彼此逐鹿，幾不識當時天下，究竟是誰氏的天下了。藩鎮之弊，一至於此。<br>　　惟韋昭度王建兩軍，奉詔西征，昭度毫無韜略，但知沿途逗撓，一切攻守事宜，俱聽王建處置。建取得邛州，降西川將楊儒，殺刺史毛湘﹔復略定簡資嘉定四州，進逼成都，累攻未下。韋昭度率諸道兵十餘萬，逗留不進，反請赦陳敬暄罪，撤歸各道兵馬。朝廷居然下詔，依昭度議，令王建等率兵歸鎮。建奉到詔書，慨然太息道：「大功垂成，奈何棄去？」參謀周庠在側，便進言道：「公何不請韋公還朝，自攻成都，獨成巨業？」建點首稱善，即表稱敬暄令孜，罪不可赦，願畢命以圖成功。一面又勸昭度道：「關東藩鎮，互相吞噬，這是腹心大疾，相公宜早歸朝堂，與天子謀定關東，敬暄不過疥癬，但責建辦理，指日可除哩。」昭度遲疑未決。建竟擒昭度親吏駱保，臠割烹食，說他私盜軍糧。昭度大懼，遂托疾東歸，將印節授建。建與昭度別後，奮力攻城，環城烽塹，亙五十里。陳敬暄力不能支，田令孜登城語建道：「老夫前待君甚厚，何為見逼如是？」建答道：「父子至恩，建不敢忘，但朝廷命建來此，無非因陳公拒命，不得不然。若果改圖，建復何求？」令孜下城商諸敬暄，敬暄無法可施，只好繳出旌節，托令孜至建營交付。建泣涕拜謝，願為父子如初。建亦逞刁。令孜還白敬暄，敬暄開城迎建，建率軍入城，自稱西川留後，令敬暄出居新津，給以一縣租稅，且表稱收復成都，由敬暄自甘退讓，應令他子陶為雅州刺史。昭宗當然照准，並即授建為西川節度使。<br>　　東川節度使顧彥朗病逝，軍中推顧弟彥暉知留後，彥暉據情奏聞，也即命為節度使，敕賜旌節。朝使宋道弼，賁詔出都，中途為山南西道節度使楊守亮所執，並發兵攻東川。守亮姓訾，因拜楊復恭為義父，冒姓楊氏，前為扈蹕都將，後得出鎮山南，全是復恭一手提拔。復恭總掌宿衛，獨攬大權，諸假子統出司方鎮，又養宦官子六百人，多充監軍，內外勾連，威赫莫比，昭宗母舅王&#29900;，求為節度使，復恭不可，&#29900;怒詬復恭，復恭佯為謝過，奏請王&#29900;為黔南節度使。及&#29900;奉節至桔柏津，卻被楊守亮阻住中流，撥翻&#29900;舟，&#29900;覆水溺死。昭宗聞耗，已疑是復恭主使，可巧天威都將李順節，也將復恭陰謀，入白昭宗。詔宗大憤，出復恭為鳳翔監軍，復恭托疾不赴，自願致仕。有昭賜官上將軍，致仕歸第。復恭居第近玉山營，因假子守信為玉山軍使，屢往探視，且與他密謀為亂。事為昭宗所聞，親御安喜門，命李順節等往攻復恭居第。復恭與守信，乃挈族走興元，往依楊守亮。守亮決計造反，所以拍住宋道弼，遣綿州刺史楊守厚，攻顧彥暉。彥暉急求王建過援，建發兵至梓州，守厚引還。守亮以討李順節為名，更欲自金商通道，入襲京師。幸金州防禦使馮行襲邀擊，大破守亮，才不得逞。守亮守厚，統是復恭假子，就是天威都將李順節，原名叫作楊守立也系復恭義兒，昭宗恐他好勇作亂，特召居左右，賜姓名李順節，令掌六軍管鑰，擢為天威都將，隱示籠絡。順節驟得貴顯，遂與復恭爭權，所以復恭密謀，多由順節報達宮廷。及復恭被逐，順節恃恩驕橫，出入必用兵自隨。中尉劉景宣，及西門君遂，屢為所辱，遂入奏昭宗，請除順節，昭宗允諾。二人誘順節入銀台門，把他殺死，百官皆奉表稱賀。全是醜態。昭宗亦頗喜慰，乃於大順三年正月，改元景福。禍且日至，何福可言？<br>　　鳳翔節度使李茂貞，靜難節度使王行瑜，鎮國節度使韓建，同州節度使王行約，秦州節度使李茂莊，相繼上表，謂楊守亮容匿叛臣楊復恭，請即出兵加討。王行瑜等並乞加茂貞為山南西道招討使。昭宗接覽各表，便令群臣集議，大眾謂茂貞若得山南，不可複製，不如下詔和解為是。全靠和解，亦非政體。昭宗頒詔慰諭，五節度無一受命。茂貞行瑜，竟擅舉兵擊興元，一面由茂貞上表，自求招討使職銜，且貽杜讓能及西門君遂手書，有怨謗朝廷等語。昭宗亦忍耐不住，再召群臣入商，宰相等多面面相覷，不敢發言。獨給事中牛徽道：「先朝多難，茂貞有翼衛功，諸楊阻兵，亟出攻討，未始非有心嫉惡，不過未奉詔命，太覺專擅。近聞他兵過山南，殺傷甚多，陛下倘尚靳節麾，不授他為招討使，恐山南百姓，盡被屠滅了。」昭宗不得已授茂貞為招討使。茂貞遂進取興元，楊復恭及守亮等均奔往閬州，茂貞乃自請鎮守興元。朝廷特改任茂貞為山南西道節度使，將他鳳翔節度使職任撤銷。偏茂貞又不肯奉詔，累得昭宗無法對付，且模模糊糊的延宕過去。是時成德節度使王熔，為李克用所攻，盧龍節度使李匡威，率兵救熔，擊退克用。匡威引還，誰知行至半途，乃弟匡籌，竟佔據軍府，自稱留後，不欲匡威還鎮，且用兵符追還行營兵。匡威部眾，聞風離散。那時匡威歸路已斷，沒奈何返奔鎮州，這也是匡威自作自受，所以遭此劇變呢。原來匡籌妻有美色，匡威很是豔羨，只因匡籌同在軍中，沒法下手，望梅不能止渴，已不知滴了多少饞涎。至出救盧龍時，家人會別，闔室暢飲，匡籌夫婦，不覺多飲幾杯，統皆醉倒。匡威卻是有心，趁他弟婦醉臥&#29248;間，竟去做了一個彩花使者，了卻生平夙願。及匡籌妻醒悟轉來，才知著了道兒，悔已無及，當下泣訴匡籌。匡籌因此恨兄，乃把匡威拒絕。匡威奔往鎮州，王熔事他如父，非常恭敬，偏匡威又欲圖熔，鎮人不服，攻殺匡威。該死久矣。匡籌聞報甚喜，遂得安據幽州。可惜綠頭巾終難洗爭。幽州將劉仁恭，前由匡威遣戍蔚州，過期未代，至是聞匡籌擅立，自為軍帥，還攻幽州，不利而去，投奔河東，依附李克用。此外如楊行密攻殺孫儒，得封淮南節度使，朱全忠攻拔徐州，感化節度使時溥，登燕子樓，舉族自焚。王建殺死陳敬暄田令孜，只說敬暄謀亂，令孜私通鳳翔，當令判官馮涓草表，中有切要語云：「開柙出虎，孔宣父不責他人，當路斬蛇，孫叔敖蓋非利己。專殺不行於閫外，先機恐失於彀中。」國家失刑，故得令強藩借口。昭宗也無可奈何，置諸不問。福建觀察使陳岩病歿，都將范暉自稱留後，暉驕侈不法，被王潮攻死。潮代任觀察使，尋且進職節度使，群雄角逐，寰宇分崩，到了景福二年秋季，李茂貞抗表不遜，公然責備昭宗，與敵國相去無二。昭宗惱羞成怒，擲置來表，再擬興師。正是：<br>　　河東覆轍方宜戒，京右來車又妄行。<br>　　欲知茂貞是否被討，且至下回再詳。　　<br><br>　　李克用功罪參半，不必討而反欲討之，楊復恭有罪無功，應討而反不欲討，此已可見昭宗之不明，其他可無論已。或謂昭宗固不欲討克用，迫於張濬孔緯之力請，乃有招討制置使之命，然試思君主時代，國家大事，究竟由誰主持耶？一擊不勝，喪師無算，轉不得不屈體調停，上替下凌，因此益甚。楊復恭已走興元，雖有若干義兒，實皆朝秦暮楚之流，不足一試，即如楊守立楊守亮等，匹夫徒勇，亦寧足成大事？為昭宗計，正可遣師進討，借伸主威，況有五節度使之聯表上請乎？乃遲回不決，轉令李茂貞等擅自興師，一再脅迫，不得已授以兵柄，於是朝廷日加退讓，而方鎮即日加跋扈矣。要之無主之國，非亂即亡，唐至昭宗之季，有主與無主等，雖欲不亂，烏得而不亂？雖欲不亡，亦烏得而不亡？ <br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=95.htm>上一篇</a> &nbsp;&nbsp;&nbsp;&nbsp; <a href=97.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>