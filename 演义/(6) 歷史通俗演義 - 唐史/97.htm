<html>
<head>
<title>開放文學--歷史通俗演義 - 唐史--第九十七回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=96.htm>上一篇</a> &nbsp;&nbsp;&nbsp;&nbsp; <a href=98.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第九十七回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>三鎮犯闕輦轂震驚　一戰成功邠寧戡定</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說李茂貞恃功驕橫，不受朝命，且上表譏毀昭宗，表文略云：<br>　　陛下貴為萬乘，不能庇元舅之一身，指王&#29900;事。尊極九州，不能戮復恭之一豎，但觀強弱，不計是非，體物輜銖，看人衡纊，軍情易變，戎馬難羈，唯慮甸服生靈，因茲受禍，未審乘輿播越，自此何之？<br>　　昭宗覽此數語，禁不住憤怒起來，便擬發兵進討，命宰相杜讓能，專司兵事。讓能進諫道：「陛下初登大寶，國難未平，茂貞近在國門，不宜與他搆怨，萬一不克，後悔難追。」昭宗歎息道：「王室日卑，號令不出國門，這正志士憤痛的時候，朕不能坐視陵夷，卿但為朕調兵輸餉，朕自委諸王用兵，成敗與卿無干。」讓能道：「陛下必欲興師，亦當商諸中外大臣，集思廣益，不應專事委臣。」昭宗又道：「卿居元輔，與朕義關休戚，不宜畏難避事。」讓能泣道：「臣豈敢畏避？但時有未可，勢又未能，恐他日徒為晁錯，不能弭七國兵禍，所以臨事躊躇。如陛下必欲委臣，臣敢不奉詔，效死以報。」果然死了。昭宗乃喜，命讓能留居中書，計劃調度，月餘不歸。偏崔昭緯陰結邠岐，代作耳目，讓能朝發一言，二鎮夕即知曉。茂貞暗令黨羽混入都中，糾合市民數千，俟觀軍容使西門君遂，及崔昭緯等出來，即遮集馬前，泣訴：「茂貞無罪，不宜致討，免使百姓塗炭。」君遂謂：「事關宰相，於己無與。」昭緯且說道：「此事由主上專委杜太尉，我輩不得預聞。」市人因亂投瓦石，昭緯等慌忙走避，才得脫身。昭宗聞報，命捕誅為首亂民，並一意遣將調兵，遂命覃王嗣周順宗子經之後。為京西招討使，討李茂貞，神策大將軍李鐬為副，出宰相徐彥若為鳳翔節度使，令嗣周帶著禁軍三萬，送徐赴鎮，出駐興平。茂貞聯同王行瑜軍，合兵六萬，共至柷厔，抵拒禁軍。禁軍多系新募少年，哪裡敵得過兩鎮雄師？一聞兩鎮兵至，未戰先怯，至茂貞等進逼興平，禁軍多已駭散。嗣周及鐬，也只得奔還。茂貞乘勝進攻三橋，京師大震，盈廷惶惶。崔昭緯更密遣茂貞書，謂：「用兵非主上意，全出杜太尉一人。」茂貞因陳兵臨&#33263;驛，表列讓能罪狀，請即加誅。讓能亦入白昭宗道：「臣嘗料有此變，今已至此，請以臣為辭。」昭宗且泣且語道：「今與卿成訣別了。」遂下詔貶讓能為梧州刺史，流觀軍容使西門君遂至儋州，內樞密使李周潼至崖州，段詡至驩州。茂貞等仍然未退，昭宗又御安福門，命斬君遂周潼詡三人，再貶讓能為雷州司戶，且遣使語茂貞道：「惑朕舉兵，實出君遂等三人，非讓能罪。」茂貞定欲誅死讓能，方肯退兵。崔昭緯復從中慫&#24898;，乃竟將讓能賜死，連讓能弟戶部侍郎弘徽，亦迫令自盡。讓能已是枉死，弘徽更屬沈冤。再召東都留守韋昭度為司徒，御史中丞崔胤為戶部侍郎，並同平章事，授茂貞為鳳翔節度使，兼山南西道節度使，並官中書令。王行瑜進爵太師，加號尚父，特賜鐵券，兩鎮兵方卷甲退歸。嗣是朝廷動息，均須稟受邠岐二鎮意旨，不得擅行。<br>　　景福三年，復改元乾寧，李茂貞入朝，大陳兵衛，閱數日歸鎮，自昭宗以下，無敢少忤。右散騎常侍鄭綮，素號詼諧，多為歇後詩，譏嘲時事。昭宗還道他蘊蓄深沈，特手注班簿，命他為相。黨吏爭往告綮，綮微笑道：「諸君太弄錯了。就使天下無人，也未必輪到鄭綮。」堂吏答道：「事出聖意，的確不誤。」綮又道：「果有此事，豈不令人笑話？」既而賀客趨集，綮搔首道：「歇後鄭五作宰相，時事可知了。」自知頗明。當即上書固辭，有詔不許，乃勉強受職﹔已而復累表避位，解組竟歸。卻是明哲保身。昭宗復命翰林學士李谿為相，知制誥劉崇魯，出班大慟。昭宗問為何因？崇魯極言李谿奸邪，不勝重任，乃罷谿為太子少傅。谿上書自訟，亦醜詆崇魯庭拜田令孜，為朱玫作勸進表，慟哭正殿，為國不祥，於是崇魯亦即免官，內政不綱，外亂益熾。平盧節度使，任了王師範，鎮海節度使，任了錢璆，柳玭為瀘州刺史，劉隱為封州刺史，還算由朝廷封拜，奉命就職。他如楊行密擅取&#24208;歙舒泗諸州，所置守吏，毫不稟承。孫儒餘黨劉建鐸馬殷，南走至洪州，招集黨羽，得十萬餘人，攻下潭州，殺死節度使鄧處訥，自稱留後。王建也擅奪彭州，殺死節度使楊晟，及馬步使安師建。李克用嘗為養子存孝，表求為邢洺磁節度使。存孝為存信所譖，無從申訴，存信為張氏子，亦為克用義兒，已見前九十四回。竟潛結王熔及朱全忠，背叛克用。克用自引兵圍攻邢州，存孝固守經年，城中食盡，乃出見克用，泥首謝罪。克用將他械住，囚歸晉陽，車裂以徇。存孝驍勇絕倫，克用很加憐惜，意下令用刑時，諸將必代為請免，偏諸將嫉忌存孝，無一進言，坐致令出難回，一個昂藏勇士，分作四裂。存孝部將薛阿檀，勇悍不亞存孝，因與存孝通謀，恐致事泄，也即自殺。克用失去兩人，心中好生不悅，好幾日不視軍事，過了半年，方因李匡籌屢侵河東，乃出師北向，拔武州，降新州，連敗匡籌兵眾，直搗幽州。匡籌逃往滄州，為義昌節度使盧彥威所殺。他的豔妻，不知如何下落？幽州軍民，開城歡迎河東軍，克用趨入府舍，命劉仁恭及養子李存審，略定各屬，又表薦劉仁恭為盧龍節度使，唐廷不敢不從。<br>　　可巧護國節度使王重盈病亡，軍中願奉重榮子珂為留後，珂實重榮兄子，重榮養為己兒，重盈子王珙，曾為保義節度使，同弟晉州刺史王瑤，與珂爭位。珂系李克用女夫，當然向克用告急，克用即為珂代求節鉞。朝廷准珂為留後，珙與瑤未肯便休，卻厚結王行瑜李茂貞韓建三帥，表稱珂非王氏子，不應襲職。昭宗下敕相報，謂已先允克用所奏，不便食言。看官！你想這王行瑜李茂貞韓建三人，果肯降心相從，不復異議麼？茂貞方攻拔閬州，逐走楊復恭，且獻復恭致守亮書，中有：「承天門為隋家舊業，汝但應積粟訓兵，勿復貢獻，試想我在荊榛中推立壽王，才得尊位，今廢定策國老，天下有如此負心門生天子麼？此恨不雪，決非丈夫。」昭宗得書甚怒，適韓建捕住復恭，及餘黨多人，書獻闕下，梟首獨柳。隨筆了過楊復恭。兩鎮立此宏功，愈有德色。偏王珂王珙爭位一案，聯名上奏，竟撞了一鼻子灰，面子上很過不下去，王珙更遣使語三帥道：「珂與河東聯婚，將來必不利諸公，請先機加討！」王行瑜首先發兵，令弟同州刺吏王行約攻河中，自與茂貞及建，各率精騎數千人入朝。昭宗御安福門，整容以待。還算膽大。三帥到了門下，盛陳甲兵，拜伏舞蹈。昭宗俯語道：「卿等不奏請俟報，便稱兵馳入京城，意欲何為？若不能事朕，今日請避賢路。」行瑜茂貞，聽到此言，倒也無詞可答。惟韓建略述入朝情由，昭宗乃諭令入宴，三帥宴畢，又復面奏，略言：「南北司互分朋黨，紊亂朝政，韋昭度前討西川，甚為失策，李谿雖已免相，尚且蟠踞朝堂，非亟誅無以慰眾心。」昭宗不願允行，又不敢毅然拒絕，只得以「且從緩議」四字，對付三帥。偏三帥出了殿門，竟招呼甲士，捕殺韋昭度李谿，及極密使康尚弼數人。目中豈尚有天子耶？又請除王珙為河中節度使，徒王珂至同州。昭宗懼為所脅，不得已暫從所請。三帥又密謀廢立，擬另戴昭宗弟吉王保為帝。忽聞李克用起兵勤王，約期入關，三帥各有戒心，乃各留兵三千人宿衛京師，匆匆的辭歸本鎮去了。<br>　　後來昭宗察知三帥犯闕，由崔昭緯暗中慫&#24898;，乃決意易相，再起孔緯同平章事，張濬為諸道租庸使，李克用聞濬復任事，因抗表固爭，有「濬朝為相，臣夕至闕」等語。昭宗遣使慰諭，謂未嘗相濬。克用乃申表王行瑜李茂貞韓建稱兵犯闕，戕害大臣，願率蕃漢兵南下，為國討賊，一面移檄三鎮，指斥罪狀，王行瑜等統皆驚惶，克用長驅至絳州，刺史王瑤閉城守禦，相持十日，竟被克用攻破，斬瑤示威。復進兵河中，王珂迎謁道旁，克用也不暇入城，即趨同州，王行約棄城遁走。行約弟行實，時為左軍指揮使，奏稱同華已沒，沙陀將至，請車駕轉幸邠州。樞密使駱全瓘，卻請昭宗往鳳翔，昭宗道：「克用尚駐軍河中，就使到來，朕自有法對付，卿等但各撫本軍，勿使搖動為是。」兩人怏怏退出。全瓘卻去聯結右軍指揮使李繼鵬，謀劫上趨鳳翔。繼鵬本姓閻名珪，因拜茂貞為假父，所以易姓改名。駱李等正在安排，事為中尉劉景宣所聞，告諸王行實。行實也欲劫上往邠州，孔緯面折景宣，謂車駕不應輕離宮闕。到了傍晚，繼鵬又連請出幸，昭宗不從。哪知王行實竟召入行約，引左軍攻右軍，兩下相殺，鼓噪震地。輦轂下如此橫行，尚得謂有法紀麼？昭宗聞亂，亟登奉天樓，傳諭禁止，且命捧日都頭李筠，率部軍侍衛樓前。繼鵬竟召鳳翔兵攻筠，矢拂御衣，射中樓桷。左右扶昭宗下樓，繼鵬復縱火焚宮門，煙燄蔽天，闔宮鼎沸。先是有鹽州六都兵屯駐京師，為左右兩軍所憚，昭宗急令入衛，兩軍方才退走。昭宗至李筠營避亂，護蹕都頭李居實率眾繼至，昭宗稍稍放心。未幾，復有謠言傳入，說是行瑜茂貞，將入都來迎車駕。昭宗又恐他脅迫，乃命筠居實兩都兵自衛，逕出啟夏門，道過南山，寄宿莎城鎮。士民追從車駕，約數十萬人，及至谷口，三成中喝死一成，夜間復遭盜劫，哭聲遍野﹔百官多扈從不及，唯戶部尚書薛王知柔先至，昭宗命權知中書事及置頓使。<br>　　既而崔昭緯等皆至莎城，昭宗乃復移蹕石門鎮。<br>　　李克用聞昭宗出奔，遣判官王&#29900;趨問起居，一面督兵攻華州。韓建登城呼克用道：「僕與公未嘗失禮，何為見攻？」克用應聲道：「公為人臣，逼逐天子，公為有禮，何人為無禮呢？」說罷，即麾兵進攻。建亦極力拒守，彼此相持不下。適內侍郗延昱，齎詔至克用軍，略言邠岐二鎮，有劫駕消息，請即過援。克用乃釋華州圍，移駐渭橋。昭宗復遣供奉官張承業，詣克用營，克用留使監軍，遂遣部將李存貞為先鋒，又令史儼統三千騎士，詣石門扈駕，再命李存信李存審令同保大節度使李思存，即拓跋思恭弟。往梨園寨攻王行瑜，擒住敵將王令陶等，械送行在。李茂貞聞風知懼，召還李繼鵬，把他斬首，傳示石門，奉表謝罪，且遣使向克用求和。昭宗亦遣延王戒丕，玄宗子玢之後。往諭克用，令且赦茂貞，專討行瑜。克用受命，遣子存勛還報行在。存勖年僅十一，狀貌魁梧，昭宗歎為奇兒，用手撫頂道：「兒方為國棟樑，他日宜盡忠我家。」存勖拜謝而還。昭宗即命克用為邠寧四面行營都招討使，保大節度使李思存為北面招討使，定難節度使李思諫為東面招討使，彰義節度使張鐇為西面招討使，共討行瑜。<br>　　克用復表請還京，並願撥騎兵三千，駐守三橋，防蔽京師。昭宗始啟蹕回都，到了京城，但見宮闕被焚，尚未完葺，沒奈何寓居尚書省，百官隨駕往來，流離顛沛，亦多半無袍笏僕馬，面目憔悴，形色蒼涼。亂世君臣，大率如是。宰相孔緯，在途中感冒風寒，即致病死。崔昭緯罷為右僕射，再貶為梧州司馬。徐彥若本出鎮鳳翔，因不得蒞任，還為御史大夫，仍進授同平章事﹔戶部侍郎王搏，亦得入相﹔崔胤已免復起﹔京兆尹孫偓，也受命為戶部侍郎，一同輔政。相臣四人，一個兒也不少，可惜都未能稱職。王搏較孚物望，但碩果僅存，何足濟事。昭宗專任克用，進命為行營都統，授昭義節度使，李罕之為檢校侍中，充行營副都統，且特把後宮中的魏國夫人陳氏，賜與克用。不怕做元緒公麼？陳氏才色雙全，竟畀克用享受，當然感恩圖報，願盡死力，於是與邠寧兵交戰數次，無不奏捷，再令李罕之李存信等，急攻梨園，堵絕糧道。城中無糧可食，自然&#28291;散。罕之等縱兵邀擊，殺獲萬餘人，擒住行瑜子知進，及大將李元福。克用復親往督攻，王行約行實等遁去。行瑜率精騎五千，退守龍泉寨，且飛使至鳳翔告急，李茂貞發兵五千各往援，遇著沙陀將士，好似風捲殘雲，頃刻四散。行瑜復棄寨入邠州，克用追至城下，行瑜登城號哭，顧語克用道：「行瑜無罪，脅迫乘輿，皆茂貞繼鵬所為，請公移兵責問鳳翔，行瑜願束身歸朝。」你是首先發難，為何諉過他人？克用答道：「王尚父何謙恭乃爾？僕受詔討三賊臣，公實與列，若欲束身歸朝，僕卻不敢擅允哩。」答語頗妙。行瑜知不可免，涕泣下城，越宿，挈族出走。克用得入邠州，封府庫，撫居民，禁兵四掠，邠人大悅。行瑜走至慶州境，為部下所殺，傳首京師，邠寧告平。<br>　　克用還軍渭北，昭宗封克用為晉王，加李罕之兼侍中，以河東大將蓋寓領容管觀察使，其餘克用子弟及將佐，並進秩有差。克用遣書記李襲吉入朝謝恩，乘間代奏道：「近來關輔不寧，強臣跋扈，若乘此勝勢，遂取鳳翔，這是一勞永逸的至計。臣今屯軍渭北，取候進止。」昭宗遲疑未決，特與近臣熟商。或謂：「茂貞復滅，沙陀益盛，朝廷且聽命河東，亦非良策。」昭宗乃賜克用詔書，褒他忠勇，且言：「跋扈不臣，惟一行瑜，茂貞韓建，近已悔罪，職貢相繼，且當休兵息民，徐觀後釁。」克用奉詔乃止，但私語詔使道：「朝廷用意，似疑克用有異心，克用居心無他，特自料茂貞不除，關中恐仍無寧日哩。」誠如公言。言下很是歎息。未幾，又有詔免他入覲，克用尚欲入朝，經蓋寓勸止，乃表稱臣總領大軍，不敢逕入朝覲，驚動宮廷。表至京師，上下始安。<br>　　克用引兵北歸，茂貞仍驕橫如故，河西州縣，多為所據。還有威勝節度使董昌，歷年苛斂，充作貢賦，唐廷寵命相繼，他欲求為越王，未邀允准，竟居然稱起越帝，自稱大越羅平國，改元順天，署城樓曰天冊之樓，令群下呼為聖人。當時吳越間謠傳有怪鳥，四目三足，鳴聲幾似人言，彷彿有「羅平天冊」四字。昌指為鸑鷟，依鳥聲為國號。實是妖孽。節度副使黃碣，會稽令吳鐐，山陰令張遜，先後進諫，均被誅夷。又移書錢鏐，詳告開國情形，並授鏐為兩浙都指揮使。鏐復書道：「與其閉門作天子，與九族百姓，俱陷塗炭，何若開門作節度使，長保富貴？」昌不見省，鏐遂表稱董昌僭逆，不可不誅。昭宗乃命鏐為浙東招討使，令擊董昌。鏐遣部將顧全武許再思等，進兵浙東，昌發兵迎戰，屢次失敗。餘姚石城，接連失守，慌忙向淮南乞援。楊行密令寧國節度使田頵，潤州團練使安仁義，往攻杭州戍軍，遙應董昌，且自率兵攻蘇州，拔常熟鎮，虜去刺史成及。鏐急召全武還軍，令防行密。全武已乘勝抵越州，不願再還，因復報鏐書道：「越州系賊根本，願先取越州，再復甦州未遲。」鏐依議而行。全武即猛攻越州，破入外郭，昌尚據牙城拒戰，鏐令降將駱團，往貽昌書，偽言已奉有詔命，令大王致仕歸臨安。昌乃送交牌印，出居清道坊。全武遣都監使吳璋，用舟載昌至杭州，途次把他殺死，並誅家屬三百餘人。鏐得昌首，獻入京師。羅平應改稱蕩平。昭宗加鏐兼中書令，出王搏為威勝節度使。威勝軍即浙東鎮。鏐卻囑兩浙吏民，公同上表，請任鏐兼領浙東。昭宗不得已仍留搏為相，命鏐為鎮海威勝兩軍節度使，更名威勝為鎮東軍。鏐復令全武等克復甦州，淮南兵遁去。吳越一區，遂長為錢氏守土了。小子有詩歎道：<br>　　果然亂世出英雄，戡定東南立巨功。<br>　　為溯當年吳越事，迄今猶著大王風。<br>　　東南暫定，東北又啟紛爭，待小子下回續敘。　　<br><br>　　李茂貞王行瑜韓建，同為晚唐逆臣，為昭宗計，非不可討，但討罪須仗將士，試問當日有良將否乎？有勇士否乎？覃王嗣周，素無將略，貿貿然任為元戎，杜讓能一書生耳，無裴晉公李贊皇之才略，而遽委以兵事，多見其不知量也。迨三帥犯闕，恃眾橫行，杜讓能之貶死，冤過&#40706;錯，韋昭度李谿之被殺，慘過武元衡，廢立將成，神器不保，是非昭宗之自貽伊戚耶？幸李克用仗義興師，嚇退三帥，梨園一戰，行瑜授首，假令移討鳳翔，更及華州，茂貞韓建，指日可平，關輔從此弭兵，亦未可知也。乃惑於蜚言，阻止克用，前之討茂貞也何其急？後之赦茂貞韓建也又何其寬？自相鑿枘，適召強藩之侮弄而已。至若吳越一區，更不暇問，錢鏐自願討逆，始得平定董昌，於昭宗固無與焉。 <br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=96.htm>上一篇</a> &nbsp;&nbsp;&nbsp;&nbsp; <a href=98.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>