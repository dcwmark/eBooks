<html>
<head>
<title>開放文學--歷史通俗演義 - 唐史--第九十九回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=98.htm>上一篇</a> &nbsp;&nbsp;&nbsp;&nbsp; <a href=100.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第九十九回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>以亂易亂劫遷主駕　用毒攻毒盡殺宦官</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說劉季述遣人至汴，願以唐社稷為贈品，崔胤亦密召全忠，令他勤王。全忠接閱兩書，躊躇莫決。已有心篡唐了。副使李振進言道：「王室有難，便是助公霸業，今公為唐室桓文，安危所系，季述宦豎，乃敢囚廢天子，若不能討，如何號令諸侯？況且幼主位定，天下大權，盡歸宦官，豈不是倒授人柄麼？」全忠大悟，即將希度囚住，遣親吏張玄暉赴京，與崔胤共謀反正。計尚未定，巧值神策指揮使孫德昭，因季述廢立，常有憤言，胤微有所聞，即令判官石&#25132;，往說德昭道：「自上皇幽閉，中外大臣，莫不切齒，今獨季述仲先等數人，悖逆不臣，公誠能誅此二人，迎上皇復位，豈非功成名立，傳譽千秋？若再狐疑不決，恐此功將為他人所奪呢。」德昭且泣且謝道：「德昭不過一個小校，國家大事，怎敢擅行？若相公有命，德昭何敢愛死？」&#25132;即還白崔胤，胤割衣帶為書，令&#25132;轉授德昭。德昭復結右軍都將董彥弼周承誨等，擬至除夕舉事，伏兵安福門外，掩捕凶豎，是時已為光化二年的暮冬了。<br>　　殘年已屆，宮廷內外，統是團圞守歲，暢飲通宵，獨德昭等部勒軍士，分頭潛伏。轉眼間天色熹微，雞聲報曉，王仲先馳馬入朝，甫至安福門外，即由德昭突出，麾動兵士，將他拿下，趁手一刀，砍作兩段。名為仲先，應該先誅。德昭持首詣少陽院，叩門大呼道：「逆賊已誅，請陛下出勞將士！」何後正與昭宗對泣，驟聞呼聲，尚是未信，因即應聲道：「逆賊果誅，首級何在？」德昭亟將仲先首級，從穴中遞入。何後持示昭宗，果然不謬，乃破扉直出，崔胤也已到來，奉上御長樂門樓，自率百官稱賀。周承誨亦擒住劉季述王彥范，押至樓下，昭宗正欲詰責，已被各軍士用梃亂擊，打成了一團糟。薛齊偓投井自盡，由軍士搜出梟屍，遂滅四人家族，誅逆黨二十餘人。宦官奉太子匿左軍，獻還傳國璽。昭宗道：「裕尚幼弱，為凶豎所立，不足言罪，可還居東宮。」乃仍降裕為德王，仍復原名。賜德昭姓名為李繼昭，承誨姓名為李繼誨，彥弼亦賜姓李，繼昭充靜海節度使，繼誨充嶺南西道節度使，彥弼充寧遠節度使，均兼同平章事職銜，留掌宿衛。閱十日始出還家，賞賜傾府庫，時人號為三使相。進崔胤為司徒，朱全忠為東平王。李茂貞聞昭宗復位，特自鳳翔入朝，詔封他為岐王。無功加封，益令跋扈。改元天復，大賚功臣子孫。<br>　　崔胤陸扆，聯名上疏，謂：「國家禍亂，皆由中官典兵，乞令臣胤主左軍，臣扆主右軍，庶宦官無從專擅，諸侯亦不敢侵陵，王室自然漸尊了。」李茂貞聞了此言，謂崔胤等欲翦滅諸侯，大加反對。昭宗乃召李繼昭李繼誨李彥弼三人入商，三人同聲說道：「臣等累世在軍中，未聞書生可為軍帥，且禁軍若屬南司，必多所變更，不若仍歸北司為便。」於是復命樞密使韓全誨，鳳翔監軍張彥弘為左右軍尉，禍水又成了。另用袁易簡周敬容為樞密使。李茂貞辭行還鎮，崔胤與茂貞商議，令留兵三千人，充作宿衛，監督宦官。茂貞允諾，令養子繼筠為將，率三千人留京。諫議大夫韓偓道：「留此兵必為國患。」胤不肯從，但日思裁抑宦官，削除內柄。從前楊復恭為中尉時，嘗向度支使借撥賣曲榷賦，贍養兩軍，此後不復歸償。胤不欲宦官專利，特令酤酒家自己造曲，月輸榷錢至度支，並近鎮亦照例辦理。李茂貞亦失利權，表乞入朝論奏。韓餘誨更代為申請，乃許茂貞入朝。茂貞至京，全誨厚與相結，約為黨援，胤始戒懼，益與朱全忠交歡，抵制茂貞。昭宗方倚胤為重，事無大小，先咨後行，每日召胤坐論，至晚方休。胤惟以除絕宦官為職志，奏對時輒加慫&#24898;，宦官越覺側目。中書舍人令狐&#28067;，及諫議大夫韓偓，已擢為翰林學士，聞胤欲盡誅宦官，從旁屢諫，謂相持過急，恐防他變，胤始終不省。<br>　　蹉跎蹉跎，過了半年，昭宗召偓入問道：「敕使中多半為惡，如何處置？」偓答道：「前時東宮發難，敕使統是同惡，欲加處置，應在正旦，今已錯過時機了。」昭宗道：「卿在前日，何不與崔胤商決？」偓又道：「臣見詔書，謂除劉季述四家外，餘人一概勿問。人主所重惟信，既下此詔，不宜食言，若復戮一人，勢必人人怕死，轉致恟恟不安。況此輩雜居內外，不下萬計，怎能一一盡誅？陛下不若擇他最惡諸人，聲罪正法，然後撫諭餘黨，選二三忠厚長者，令侍左右，庶幾勸善懲惡，激油揚清。目下至要事體，在方鎮有權，朝廷無權，陛下能集權朝廷，中官亦何能有為？願陛下熟權緩急，毋致誤施。」偓語亦是非參半。昭宗頗以為然，無心誅閹。偏崔胤日夕營謀，先令宮人掌管內事，陰奪宦官權柄。韓全誨等泣語昭宗，求免擯斥，且求知書識字的美女數人，納諸宮中，令之詗察胤謀。胤有所陳，輒為所聞，乃教禁軍對上喧噪，只說胤減扣冬衣。胤方兼握三司使事，昭宗不得已撤胤鹽鐵使。胤知謀泄事急，不得不致書全忠，令他入清君側。全忠正取河中晉絳等州，擒斬王珂，復攻下河東沁澤潞遼等州，威振四方，奉詔兼任宣武宣義即義成軍，因全忠父名誠，改名宣義。天平護國節度使。既得胤書，遂自河中還大梁，指日發兵。韓全誨聞知消息，急與李繼昭李繼誨李彥弼，及李繼筠等潛謀劫駕，先往鳳翔。繼昭獨不肯允議，全誨以事在燃眉，勢所必行，無論繼昭允否，他卻決計劫駕，便增兵分守官禁諸門，所有出納文書，及進退諸人，一律搜察，盤詰甚嚴。昭宗聞報，忙召韓偓入語道：「全忠入清君側，大是盡忠，但須令李茂貞共同合謀，方不致兩帥交爭，卿可轉告崔胤，速即飛書兩鎮，令他聯絡。」偓徐答道：「這事恐辦不到。」昭宗道：「繼誨彥弼等，驕橫日甚，朕恐為他所害。」偓又道：「此事實失諸當初，前時諸人立功，但應酬以官爵田宅金帛，不宜使他出入禁中，且崔胤欲留岐兵，監制中尉，今中尉岐兵合為一氣，汴兵若來，必與鬥闕下，臣竊寒心，不知將如何結局哩。」昭宗但愀然懮沮，不知所措。悔之晚矣。及偓既退出，全誨竟令繼誨彥弼等，勒兵登殿，請車駕西幸鳳翔。昭宗支吾對付，說是待晚再商，繼誨等暫退。昭宗親書手札，遣人密賜崔胤，札中有數語云：「我為宗社大計，勢須西行，卿等但東行便了。惆悵惆悵！」是夕即開延英殿，召全誨等議事。李繼筠已遣兵入內庫，劫掉寶貨法物。全誨見了昭宗，但云「速幸鳳翔」四字。昭宗不答，全誨退出，竟遣兵迫送諸王宮人，先往鳳翔。適朱全忠有表到來，請昭宗幸東都，兩下交逼，內外大駭。昭宗遣中使宣召百官，待久不至，惟全誨等復帶兵登殿，厲聲奏請道：「朱全忠欲劫天子幸洛陽，求傳禪，臣等願奉陛下幸鳳翔，集兵拒守。」昭宗不許，拔劍登乞巧樓。拔劍為何？全誨等隨至樓上，硬逼昭宗下樓。昭宗才行及壽春殿，李彥弼已在御院縱火，煙燄外騰。比強盜還要兇悍。昭宗不得已，與後妃諸王百餘人，出殿上馬，且泣且行。沿途供奉甚薄，到了田家磑，始由李茂貞來迎。昭宗下馬慰諭，茂貞請昭宗上馬，相偕至鳳翔。<br>　　朱全忠發兵至赤水，聞昭宗已經西去，擬即還兵。左僕射致仕張濬入勸道：「韓建系茂貞私黨，今正好乘便往取，否則必為後患。」全忠乃引兵至華州，建料不能拒，出城迎謁，願獻銀三萬兩助軍。全忠徙建為忠武節度使，派兵送往，令前商州刺史李存權知華州。獨行獨斷，簡直是個皇帝。會接崔胤來書，請全忠速迎車駕。全忠復書道：「進以脅君，退即負國，不敢不勉力從事。」便順道詣長安。胤率百官出迎長樂坡，列班申敬。全忠入都，因李繼昭不肯附逆，格外禮待，命為兩街制置使，賞給甚厚。繼昭盡獻部眾八千人，全忠即使判官李擇裴鑄，赴鳳翔奏事，謂臣系接奉密詔，及得崔胤書，令臣率兵入朝。昭宗已同傀儡，統由全誨茂貞等作主，矯詔復答全忠，但言朕避災至此，並非宦官所劫，所有從前密詔，都出自崔胤矯制，卿宜斂兵歸保土字，不必西來。茂貞遣部將符道昭，屯兵武功，拒遏全忠。全忠與胤，接到矯詔，知非昭宗本意，遂由全忠派得康懷貞，領兵數千，作為前驅，全忠自統大軍繼進。懷貞擊破符道昭，直抵鳳翔城下，全忠亦至，耀武城東。茂貞登城語全忠道：「天子避災，非由臣下無禮，公為讒人所誤，不免多勞。」全忠應聲道：「韓全誨劫遷天子，故我特來問罪，迎駕還宮。岐王若不與謀，何煩陳諭。」茂貞下城，逼昭宗登陴，自諭全忠，令他退兵。全忠本非實心勤王，不過經崔胤苦功，勉強前來，既由昭宗面諭退還，樂得拜命奉辭，移趨邠州。彼此都是好心腸。<br>　　邠寧節度使李繼徽，本是茂貞養子，聞全忠移師來攻，沒法抵禦，只好出城迎降。全忠引兵入城，繼徽設宴相待，且出妻奉酒。全忠見她杏靨桃&#38987;，非常美豔，不由的四肢酥麻，心神俱醉，待宴罷還營，寢不安枕，默籌了好多時，想定一策，待至天曉，即引兵再見繼徽，令複姓名為楊崇本，仍鎮邠州，但須交出妻孥，徙質河中，方許留鎮。繼徽憚他兵威，沒奈何唯唯從命，當下喚出豔妻愛子，與他們訣別。全忠不待多言，即麾兵直前，把他妻子擁去，終不脫盜賊行逕。自率兵退出邠州。驀聞河東將李嗣昭，由沁州至晉州，來援鳳翔，接應茂貞，當下不得不分兵往御，自己卻匆匆還至河中，安置繼徽妻孥，晚間即召繼徽妻入行幄，不管她願與不願，把她解帶寬衣，自逞肉慾。淫賊。<br>　　戀色忘時，又過了天復元年的殘冬。河東將李嗣昭，在平陽擊退汴兵，復會同別將周德威，攻克慈隰二州，進逼晉絳。全忠接連聞警，方遣兄子友寧，及部將氏叔琮，率精兵十餘萬人，往擊河東。河東兵少，不及汴軍半數，聞汴軍大至，眾情恟懼。周德威出戰失利，密令嗣昭率後軍先退，自督兵士且戰且行。叔琮友寧，長驅追擊，大敗河東軍，擒住克用子廷鸞，克用接得敗報，忙遣李存信領兵往迎，到了清源，河東軍多棄甲拋戈，狼狽奔還。隨後便是汴軍追至，存信登高遙望，見汴兵漫山遍野，嚇得魂膽飛揚，慌忙收軍還晉陽。汴軍取還慈隰汾三州，乘勝薄晉陽城。周德威李嗣昭，甫入城中，餘眾尚未盡歸，克用倉猝拒守，巡城俯視，見叔琮等攻城甚急，不由的長歎道：「我不該信用李茂貞，遣兵攻鳳翔，此次被汴軍環攻，恐是城且將不保哩。」借克用口中，補述出兵緣由。遂召諸將入議，欲北走雲州。存信主張北行，李嗣昭嗣源及周德威，一齊勸阻道：「兒輩在此，必能固守，王勿為此謀，搖動人心。」克用乃晝夜登城，督眾力守，甚至寢食不暇，日虞危險，復欲乘夜北走。劉夫人亦諫阻道：「王常笑王行瑜輕意棄城，終致身死，奈何王亦蹈彼轍。且王前奔韃靼，幾不能免，幸朝廷多事，始得復歸，今一足出城，禍且不測，塞外尚可得至麼？」克用乃止。閱數日，&#28291;兵還集，軍府漸安。嗣昭嗣源，又屢募死士，夜襲汴營，輒有斬獲。汴軍驚擾不安，復因霪雨連綿，疫疾大作，叔琮等乃引兵退還。嗣昭與周德威，出城追敵，復取慈隰汾三州，河東復振。但克用遭此虛驚，斂兵靜守，不敢與汴軍相爭，約有數年。全忠便得篡唐了。<br>　　昭宗寓居鳳翔，已經半載，但任兵部侍郎盧光啟，權勾當中書事，參知機務。韓全誨請罷免崔胤，李茂貞薦給事中韋貽范為相，昭宗不得不從，一面分道徵兵，命討朱全忠。楊行密據有江淮，特旨加封吳王，兼任討汴行營都統。王建並有兩川，亦由昭宗頒詔，令出師討汴，其實統是全誨茂貞，強迫昭宗，下此敕命。行密與建，也是陽奉陰違，各營私利，崔胤因罷相情急，奔赴河中，泣請全忠迎駕。全忠與宴，胤且親執檀板，長歌侑酒。不知自居何等？全忠乃發兵五萬，再赴鳳翔。李茂貞也督軍出拒，行至虢縣，與汴軍相遇，鬥了一仗，大敗奔還。全忠進軍鳳翔城下，朝服向城泣拜道：「臣但欲迎駕還宮，不願與岐王角勝哩。」嗣是分設五寨，環攻鳳翔。茂貞出兵拒擊，屢戰屢敗，保大節度使李茂勛，系茂貞弟，引兵救鳳翔，為汴將康懷貞擊敗。全忠且遣部將孔勍李暉，乘虛襲取鄜坊，茂勛進退無路，只好乞降全忠，改名周彝。茂貞養子繼遠彥詢等，又皆奔赴全忠，王建又襲據山南州鎮，弄得茂貞窮蹙失援，鎮日裡坐守孤城，愁眉不展。汴軍詬城上人為劫天子賊，城上人詬汴軍為奪天子賊，彼此一攻一守，又過數旬。鳳翔城中食盡，天氣已值隆冬，連番雨雪，凍死餓死，不可勝計，人肉每斤值百錢，犬肉值五百錢，每日進奉御膳，就把此肉充當。昭宗令鬻御衣，及後宮諸王服飾，暫充日用，軍士多縋城出降汴軍，茂貞無法可施，乃密謀誅戮宦官，自贖前愆，遂貽全忠書，歸罪全誨，請全忠扈蹕還都。全忠復書道：「僕舉兵至此，無非為乘輿播遷，公能&#24650;力誅逆，尚有何言？」茂貞得復，獨入見昭宗，請誅韓全誨等，與全忠議和，奉駕還京。昭宗當然樂從，便遣殿中侍御史崔構，供奉官郭遵訓，賁詔出慰全忠，密訂和議。時又年暮，約以正月為期，盡誅閹黨。全忠允約，遣崔構等還城，並飭軍士緩攻，就在鳳翔行營，過了殘年。<br>　　天復三年正月，李茂貞收捕韓全誨，及李繼筠繼誨彥弼等十六人，一並斬首，改任第五可范為左軍中尉，仇承坦為右軍中尉，王知古楊虔朗為樞密使，當由昭宗遣後宮趙國夫人，及翰林學士韓偓，囊全誨等首級，持詣汴營，遣一婦人為使，不知何意，且傳述詔語道：「向來脅留車駕，不欲&#24650;和，均出若輩所為，今朕已與茂貞決議，一體誅夷，卿可將聯意曉諭諸軍，俾伸眾憤。」全忠總算拜受詔旨，遣判官李振奉表入謝，惟兵圍仍然未撤。茂貞疑崔胤從中作梗，請昭宗飛書召胤，令率百官赴行在。胤竟遲遲不至，詔書連下，至六七次，仍不見胤到來。再令全忠作書相招，全忠乃作書戲胤道：「我未識天子，請公速來，辯明是非。」胤才來至鳳翔，入城謁見昭宗，請即回鑾。茂貞無法挽留，但請求何後女平原公主，賜為子婦。後意卻是未願，昭宗歎道：「且令我得還長安，何懮爾女？」剜肉補瘡，且顧眼前。於是將平原公主，下嫁茂貞子侃，當即啟蹕出城，幸全忠營，崔胤搜誅扈從宦官，共七十二人。全忠又密令京兆尹，捕斬致仕諸閹，及留居京中各內侍，約九十人。一面迎駕入營，素服謝罪，頓首流涕。全是做作。昭宗命韓偓扶起全忠，且語且泣道：「宗廟社稷，賴卿再安，朕與宗族，賴卿再生，卿真可謂再造王室了。」恐就要砍你的腦袋。說罷，即解下玉帶，賜給全忠。全忠拜謝，遂命兄子朱友倫，統兵扈駕先行，自留部兵後隊，焚撤諸寨。駕至興平，始由崔胤召集百官，迎謁昭宗。昭宗復命胤為司空，兼同平章事，仍領三司如故。<br>　　及昭宗還都，全忠亦至，與胤上殿面奏，謂宦官典兵預政，傾危社稷，此根不除，禍終未已，請悉罷內諸司使，事務悉歸省寺。諸道監軍，俱召還闕下。昭宗聽一句，應一聲，及兩人奏畢，退朝出來，即由全忠麾動兵士，大索宦官，捕得左右中尉，及樞密使等以下數百人，驅至內侍省，悉數梟首，冤號聲遠達內外。又命遠方賓客諸中使，不問有罪無罪，概由地方官長，就近捕誅，止留黃衣幼弱三十人，在宮灑掃。嗣是宣傳詔命，概令宮人出入，所有兩軍八鎮兵，悉屬六軍，命崔胤兼判六軍十二衛事。胤益專權自恣，忌害同僚，貶陸扆王溥韓偓，逼死盧光啟，且奏請令皇子為諸道兵馬元帥，副以朱全忠。昭宗欲簡任德王裕，胤承全忠密旨，利在幼衝，特請任昭宗第九子輝王祚。昭宗不能堅拒，悉從胤議，且加封胤為司徒兼侍中，全忠進爵梁王，賜號回天再造竭忠守正功臣。凡全忠部將敬翔朱友寧以下，各賜號有差。全忠奏留步騎萬人戍京，用朱友倫為宿衛使，張廷范為宮苑使，王殷為皇城使，蔣玄暉為衛使，隨即陛辭還鎮。正是：<br>　　宦官掃盡權歸去，悍將留屯待再來。<br>　　全忠辭歸，當有一番餞別情形，且俟下回申敘。　　<br><br>　　劉季述後，又有韓全誨，以天子為傀儡，任情侮弄，崔胤之志在盡誅，宜也。但胤身居何職，就近不能誅逆閹，但借外兵以快私忿，始倚李茂貞，繼恃朱全忠，亦思茂貞全忠為何如人，而可教猱升木乎？且季述既誅，不聞懲前毖後，以致全誨復起，再劫乘輿，朱全忠逆跡久著，倚若長城，宦官雖殲，而唐室終覆，是亡唐者全忠，崔胤實其倀也。漢袁紹召董卓而漢亡，唐崔胤召朱全忠而唐亡，豈不哀哉？ <br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=98.htm>上一篇</a> &nbsp;&nbsp;&nbsp;&nbsp; <a href=100.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>