<html>
<head>
<title>開放文學--歷史通俗演義 - 唐史--第四十五回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=44.htm>上一篇</a> &nbsp;&nbsp;&nbsp;&nbsp; <a href=46.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第四十五回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>張守珪誘番得虜首　李林甫毒計害儲君</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說忠王濬為河北道行軍元帥，原是為征討奚契丹起見，契丹本聯絡突厥，常來擾邊，自默啜既死，乃叩關內附。貝州刺史宋慶禮，復建築營州城，開屯田八十餘所，招安流散，市邑&#28613;繁。回應四十二回。契丹酋長李失活，傳弟娑固，娑固傳從父弟鬱乾，鬱乾復傳弟吐乾，吐乾與牙將可突乾不合，為可突乾所逐，奔入遼陽，唐廷封他為遼陽郡王，吐乾遂久處不歸。可突乾立失活從弟李邵固為主，仍修朝貢。計自開元四年至十三年，這十年間，契丹主已五易，都算與唐通好，歲貢不絕。玄宗一意羈縻，當將宗室所出女兒外嫁契丹各主，就是奚部長李大酺，與失活同時入附，也得妻唐室宗女。大酺傳弟魯蘇，與李邵固並得襲封，且乞許婚。玄宗以從甥女陳氏為東華公主，出嫁邵固，加封他為廣化王。又以成安公主女韋氏。成安公主系中宗幼女，曾嫁韋捷。出嫁魯蘇，加封他為奉誠王。兩主當然感恩，不敢懷貳。開元十五年，邵固遣可突乾入貢，同平章事李元紘，待以非禮，可突乾怏怏而去。張說語人道：「可突乾久專國政，眾心歸附，今不以禮貌相待，失望而回，恐從此生怨，不肯再來了。」果然隔了兩年，可突乾欲叛中國，為邵固所阻，竟將邵固弒死，另立屈烈為王，且脅同奚眾，降附突厥，背叛唐室。邵固妻陳氏，及奚王李魯蘇夫婦，相繼奔唐，玄宗乃令幽州長史，知范陽節度使趙含章，發兵往討，又命中書舍人裴寬，給事中薛侃，就關內河東河南北分道，廣募勇士，充當兵弁。旋有制拜忠王濬為河北大元帥，以御史大夫李朝隱，京兆尹裴&#20279;先為副，統領十八總管，出擊奚契丹。濬與百官相見光順門。張說退語同僚道：「我看忠王姿貌，絕類太宗圖像。這卻是社稷幸福呢。」張說料事頗明，可惜尚是小智。既而濬竟不行，但命朔方節度使信安王褘，為河北道行軍副元帥，與趙含章出塞討虜，擊破可突乾，收降奚眾，班師獻俘。<br>　　可突乾收合餘燼，復來寇邊，幽州長史薛楚玉，系薛訥弟。遣副總管郭英杰吳克勤等，率兵萬騎，及所降奚眾，與可突乾交戰都山下。奚眾首鼠兩端，先行散走，唐軍為敵所乘，英杰克勤敗死。玄宗聞敗，調張守珪為幽州節度使，令討契丹。守珪素嫻將略，既至幽州，整練士卒，壁壘一新。可突乾數次入寇，俱被擊退，因遣使詐降。守珪使管記王悔，持節往撫。悔至可突乾營帳，見他目動言肆，料無誠意，遂以假應假，敷衍一番。可巧契丹牙官李過折，與可突乾陰生嫌隙，竟邀悔密談衷曲，且言可突乾已通使突厥，將引兵殺悔。悔本具口才，密勸過折轉圖可突乾，功成後當代請冊封，包管有王爵相酬。過折喜甚，乘夜勒兵，入斬可突乾，及屈烈王，殺死可突乾黨羽數十人，自率餘眾入降。當由王悔還報守珪，守珪親至紫蒙州，慰撫過折。過折呈上可突乾屈烈首級，經守珪驗收，即飛使持首，馳報唐廷。玄宗封過折為北平郡王，兼鬆漠州都督，過折奉表申謝。過了數月，可突乾餘黨涅禮，為可突乾復仇，擊殺過折，屠害全家。只一子剌乾，脫身走安東。唐封剌乾為左驍衛將軍，且遣使詰責涅禮。涅禮上言：「過折殘虐，眾情不安，所以致戕，並非由自己主使，此後仍當敬事天朝。」玄宗明知涅禮詭言，但也未免厭兵，不得已將錯便錯，仍令涅禮為鬆漠都督。涅禮戕殺過折，理應聲討，乃仍令代任，上國聲威，不宜如此。觀此可見玄宗有初鮮終之失。彼此暫從安息，靜過了兩三年。<br>　　時源乾曜杜暹李元紘等，均已罷相，改任戶部侍郎宇文融，及兵部侍郎裴光庭，同平章事，召河西節度蕭嵩為中書令，遙領河西。宇文融以理財邀寵，廣置諸使，競為聚斂，百姓怨苦不堪，融反矜功恃能，既登相位，即語人道：「我若居此數月，可保海內無事，國庫充盈了。」嗣是借權怙勢，妒功忌能，橫行了兩三月，已是怨聲載道，朝野側目。信安王褘積有軍功，得蒙上寵，融暗加忌嫉，乘褘入朝，嗾使御史李寅劾褘，彈章未上，偏泄風聲，褘亟入白玄宗，先陳融嗾使狀。玄宗還將信將疑，到了次日，寅奏果入，免不得龍顏動怒，立降天威，遂貶融為汝州刺史，褫寅官階。已而國用不足，又復思融，意欲再行召入，會有飛狀告融，貪贓納賄，隱沒官錢，乃再流巖州，病死途中。<br>　　還有將軍王毛仲，討逆有功，累擢顯職。見四十回。加封至霍國公，兼開府儀同三司。這開府儀同三司一職，自開元後，惟王仁皎姚崇宋璟得兼此缺，毛仲系官奴出身，也居然得此美官，怎能不趾高氣揚，睥睨一切？小舟不堪重載。玄宗嘗賜給宮女為室，他自己亦娶了一妻，統是國色天姿，不同凡豔，生下一女，及笄而嫁。吉期將屆，玄宗召問毛仲有何需給？毛仲頓首道：「臣萬事已備，但少貴客。」玄宗微哂道：「朕知道了。卿所不能延致，只有宋璟一人，朕當為汝召客。」屆期令宰相以下諸達官，盡往毛仲家與宴。璟方起任禮部尚書，不便違命，遲遲到了日中，才往賀喜，堂中已開盛筵，滿座稱觴。毛仲見璟到來，極表歡迎，並恭恭敬敬的奉上&#24053;，璟接&#24053;後，西向拜謝，甫飲半杯，遽稱腹痛，告別而出。剛操可敬，但亦惟如宋璟資格，方可免禍，否則不免為漢灌夫了。毛仲挽留不住，只好由他回去。但因此愈加驕恣，嘗求為兵部尚書，未蒙上允，遂有怨言。內侍高力士楊思勖，出入宮禁，方得貴幸，毛仲盛氣相陵，視若無睹。力士等因憤憤不平，屢加媒糱。會毛仲妻產子三日，玄宗命力士齎給賜物，且授兒五品官。毛仲抱兒示力士道：「是兒豈不可作三品官麼？」力士還白玄宗，並添了幾句壞話。玄宗怒道：「此賊非經朕抬舉，怎得富貴？況前時討逆，他亦非真心相助，今乃為區區嬰兒，敢怨朕麼？」力士復接奏道：「北門奴官，統是毛仲私黨，若不早除，必生大患。」玄宗立即書敕，貶毛仲為瀼州別駕，四子一律奪官，貶置惡地。毛仲惘惘出都，到了零陵，又有敕使到來，迫令自縊。只是兩妻可惜。嗣是宦官勢盛，力士思勗，權傾內外，免不得積久成毒了。隱伏下文。<br>　　玄宗既誅死毛仲，益重視宋璟，再進為尚書右丞相，用張說為左丞相，源乾曜為太子太傅，御賦三杰詩，分賜三人。乾曜未足稱杰，張說亦有愧焉。同平章事裴光庭病逝，玄宗問中書令蕭嵩，令舉薦正士。嵩引進尚書右丞韓休，乃拜休黃門侍郎，同平章事。休京兆人，為人峭直，不慕榮利。嵩見他平居慎默，總道是恬靜易制，所以薦引上去，哪知他既登相位，剛正敢言，不但蕭嵩有過，常為折正，就是玄宗有失，亦必力爭。嵩未免悔恨，玄宗頗嘉他忠直，每事優容。有時遊獵苑中，或大張宴樂，稍稍流連，必顧左右道：「韓休知否？」已而諫疏即至，果是韓休署名，玄宗即為停罷宴獵。既而攬鏡自照，默然不樂。左右乘間入請道：「自韓休入相，陛下多戚少歡，近且天顏日瘦，難道堂堂天子，反為相臣所制，何不即日逐他呢？」宵小慣入閒言。玄宗歎道：「我貌雖瘦，天下必肥，我用休為相，為社稷計，非為一身計哩。」宋璟聞休善諫，嘗竊歎道：「我不意韓休入相，竟能如是，這真可謂仁且勇了。」璟為開元十年致仕，退居東都，越五年壽終，年七十五，追贈太尉，予諡文貞。璟本邢州南和人，耿介有大節，出仕以後，從未阿附權貴。及入相玄宗，朝野倚為元老。玄宗待遇宋璟，與姚崇相同。姚宋出入殿中，玄宗必起座迎送。至姚宋後，無論如何寵遇，總沒有這般敬禮，所以唐朝三百年間，前稱房杜，後稱姚宋，總算是君臣一德呢。宋璟籍貫，於此處補敘，再將房杜姚宋互述，重賢之意自明。<br>　　張說源乾曜，先後病歿，韓休與蕭嵩，因屢有爭議，一並罷去，亦相繼告終，玄宗乃用京兆尹裴耀卿為侍中，知制誥兼工部侍郎張九齡為中書令，吏部侍郎李林甫為禮部尚書，同中書門下三品。耀卿與九齡友善，同秉國政，獨李林甫陰柔奸狡，與二人志趣不同，因此積不相容，遂生出許多陰謀詭計，攪亂唐朝。林甫系長平肅王叔良曾孫，叔良即太祖第六子，褘長子。小字哥奴，素性狡獪，為舅氏姜皎所愛。皎與源乾曜通姻，乾曜子蹧，為林甫求司門郎中，乾曜搖首道：「郎官應得才望，哥奴豈堪任郎中麼？」林甫多方運動，得任國子司業。宇文融為御史中丞，引與同列，因累任刑吏二部侍郎。侍中裴光庭妻，系武三思女，林甫嘗與有私。高力士也嘗往來裴宅，及光庭去世，裴妻武氏，索性明目張膽，與林甫結成不解緣，事見《林甫本傳》，並非誣瀆。乃托力士代他吹噓，薦林甫為相。力士因相位重大，不易薦引，特替他想出一法，打通內線，期得如願。看官閱過上文，應早知後宮專寵，是武惠妃，惠妃圖後不成，乃改謀易儲，壽王清系妃所出，年已漸長，寵逾諸子，漸漸有奪儲的現象，力士趁這機會，進白惠妃，但說林甫願保護壽王，但乞妃為內援，令登相位，必可盡力。惠妃正欲得一外助，遂竭力攛掇玄宗，進相林甫。玄宗惟言是從，竟擢林甫為黃門侍郎，同中書門下三品。林甫乃極力助妃，陰伺太子及諸王過失，以便進讒。<br>　　會壽王納妃楊氏，壽王妹咸宜公主，下嫁楊洄，玄宗令諸子一律更名。太子嗣謙，改名為瑛，長子嗣直，改名為琮，三子嗣升，前改名為濬，至是又改名為璵，四子嗣真，改名為琰，五子嗣初，改名為瑤，六子嗣玄，改名為琬，八子涺，改名為琚，壽王清，亦改名為瑁，此外尚有十餘子，如璲琦&#29868;璘玢環&#29789;玼珪珙瑱璿等，偏旁初皆從水，至是盡易新名。太子瑛及弟鄂王瑤，光王琚，均因生母失寵，有怨望語。林甫偶有所聞，遂告駙馬都尉楊洄，令入白惠妃。惠妃乘玄宗入宮，即向前跪下，乞請退居閒室。玄宗驚問何故？惠妃未曾出言，先已淚下，嗚咽許久，才斷斷續續的說道：「太子陰結黨羽，將害妾母子，且指斥陛下。妾想太子久已正位，關係國本，若使太子不安，寧可將妾廢置，陛下也免得受謗哩。」<br>　　以退為進，確是狡婦口&#33047;。<br>　　玄宗聽到此言，忍不住拍案道：「豈有此理？他本非嫡出，明日便當廢去。」惠妃又進言道：「鄂王光王，也與太子同黨，若太子一動，二王亦將生變，不如俯從妾言為是。」再激動玄宗數語，並牽及二王，刁極惡極。玄宗益怒道：「瑤琚也這般不肖，當一並廢去。」惠妃見玄宗已經中計，反帶哭帶勸，請玄宗息怒保身。看官！你想這溺愛不明的玄宗皇帝，尚能逃得出豔妃掌中麼？當下扶起惠妃，替她拭淚，也好言慰解一番。是夕，便與惠妃同寢。一宵無話，次日視朝，即面諭宰相，擬廢太子及鄂光二王。張九齡抗奏道：「陛下踐祚將三十年，太子諸王，不離深宮，日受聖訓，天下皆慶陛下享國長久，子孫蕃昌，今三子皆已成人，不聞大過，陛下奈何輕信蜚言，遂欲廢黜呢？從前晉獻公聽信驪姬，殺太子申生，三世大亂。漢武帝信江充言，罪戾太子，京城流血。晉惠帝用賈後讒，廢愍懷太子，中原涂炭。隋文帝納獨孤後語，黜太子勇，改立煬帝，遂失天下。古人有言：『前車覆，後車鑒。』陛下必欲出此，臣不敢奉詔。」言亦痛切。玄宗默然無語，面有慍色。九齡卻毫不改容，徐徐引退。及散朝後，惠妃密使宮奴牛貴兒，走白九齡道：「有廢必有興，公若肯援助，相位可長處了。」九齡怒叱道：「宮閫怎得與外事？休再向我饒舌！」及牛貴兒別去，九齡即詳達玄宗，玄宗乃暫置前議。<br>　　武惠妃深恨九齡，遂與李林甫串同一氣，內外排擊。玄宗本因九齡文雅，大加賞識，至此為寵妃奸相，日夕浸潤，也不免冷淡起來。會平盧討擊使安祿山，為張守珪所遣，討奚契丹叛黨。祿山恃勇輕進，為虜所敗，守珪奏請正法，祿山臨刑大呼道：「公欲滅奚契丹，奈何殺壯士？」守珪聽了，暗暗稱奇，乃更執送京師，聽候發落。欲誅竟誅，稍一因循，便留大患，守珪不為無咎。九齡覽到移文，即援筆批答道：「昔穰苴誅莊賈，孫武斬宮嬪，軍法如山，何容瞻徇！守珪軍令若行，祿山不宜免死。」及玄宗親自按囚，見祿山狀貌魁梧，不忍加誅，且於九齡有不足意，竟下詔特赦。九齡固爭道：「失律喪師，不可不誅，且祿山貌有反相，不殺必為後患。」玄宗冷笑道：「卿勿以王夷簡識石勒，事見《晉史》。枉害忠良。」九齡知不可爭，方才退出。既而上《千秋金鑒錄》，累述前代興廢源流，共書五卷。玄宗雖賜書褒美，也不過表面敷衍罷了。原來玄宗生日，號作千秋節，群臣統獻寶鏡。九齡謂取鏡自照，徒見形容，取人作鑒，乃見吉凶，因此有《金鑒錄》的撰述。玄宗已漸漸入迷，哪裡還知借古證今呢？<br>　　朔方節度牛仙客，自判官累次遞升，李林甫欲引為臂助，屢向玄宗前說項。玄宗擬召為尚書，張九齡又諫阻道：「尚書系古時納言，不宜輕授，仙客恐難當此任。」林甫面駁道：「仙客具宰相才，何止尚書。」玄宗遂加封仙客隴西縣公，將加大用。林甫又引蕭炅為戶部侍郎，蕭本無學術，嘗讀伏臘為伏獵，中書侍郎嚴挺之，語九齡道：「何來伏獵侍郎，混雜省中？」九齡因劾炅不學，出為岐州刺史。林甫怨九齡兼怨挺之。會挺之妻被出，轉嫁蔚州刺史王元琰，元琰坐贓犯罪，下三司按鞫，挺之卻替他營救。林甫謂挺之私袒元琰，應使連坐。玄宗轉問九齡，九齡道：「元琰納挺之出妻，還有甚麼情誼？想是贓罪未實，所以秉公辨誣。」玄宗微哂道：「世間恐無此好人，朕聞挺之雖然離婚，近復與前妻有私，因此出來幫忙。」想是林甫捏造出來，但挺之不自遠嫌，亦應使人動疑。九齡不便再言，只好轉浼裴耀卿，代救挺之。耀卿乃代為申請，林甫乃上言：「耀卿九齡，俱系朋黨。」於是耀卿調任左丞相。九齡調任右丞相，並罷政事，貶挺之為洺州刺史，流王元琰至嶺南，升任林甫兼中書令，召入牛仙客為工部尚書，同中書門下三品。制敕既頒，林甫顧語僚吏道：「九齡尚得為右丞相麼？」又語諸諫官道：「今明主在上，群臣樂得將順，何苦多言。且諸君不見立仗馬麼？食三品料，一鳴即斥去，追悔何及？」台官乃相戒勿言。補闕杜進，獨上書言事，被黜為下邽令，自是言路閉塞。仙客由林甫引進，當然唯唯諾諾，不敢發言。<br>　　監察御史周子諒，本九齡引進，因見林甫專政，仙客阿私，遂覺憤憤不平，當即呈上彈文，明劾仙客，暗斥林甫，說得異常激烈，且引讖書為證。玄宗大怒，召入子諒，搒掠殿下，絕而復甦。再命加杖朝堂，流戍瀼州。可憐子諒杖創累累，途次又受監吏虐待，勉強行至藍田，不勝痛楚，宛轉畢命。林甫又搆陷九齡，說他所舉非才，且或有主使等情，乃更貶九齡為荊州長史。九齡籍隸曲江，夙長文事，態度風雅，品行端方，既以直道見斥，仍然隨遇而安，無戚慼容。晚年以文史自娛，不談朝政，卒年六十八，追贈荊州大都督，諡曰文獻。玄宗雖信任林甫，疏斥九齡，但心中猶嘗憶及，每用人進士，必問左右道：「風度可似九齡否？」後因安祿山叛亂，玄宗奔蜀，乃悔不用九齡言，為之泣下，並遣使致祭曲江。開元後，世人都稱九齡為曲江公。九齡弟九&#33263;，官至嶺南節度使，子拯亦仕至太子贊善大夫，均有令名，這且慢表。<br>　　且說李林甫既排去九齡，遂與駙馬都尉楊洄密商，乘勢易儲。洄因入譖太子及鄂王光王，與太子妃兄駙馬薛鏽，陰構異謀，勢將起事。玄宗查無證據，幾不復問。洄不禁情急，忙向林甫問計。林甫授他密謀，令轉告惠妃。惠妃大喜，即遣人召太子二王，詭稱宮中有賊，請即衷甲入防。太子二王，不知是詐，竟依言進去。惠妃亟白玄宗，只說他串同謀反，衷甲入宮。玄宗遣內侍往探情狀，果如妃言，惱得不可名狀，立召林甫入商。林甫淡淡的答道：「這系陛下家事，非臣所宜豫聞。」想是從許敬宗處學來。玄宗乃立書手諭，廢瑛瑤琚並為庶人，流薛鏽至瀼州，尋且賜三子自盡。鏽本尚玄宗女唐昌公主，訣別至藍田，亦由中使傳敕，勒令自殺。瑛琚好學有才識，無罪致死，遠近呼冤。瑛舅家趙氏，妃家薛氏，瑤舅家皇甫氏，連坐譴謫，共數十人。惟瑤妃家韋氏，因妃賢得免。小子有詩歎道：<br>　　父子由來冠五倫，如何一日殺三人？<br>　　可憐龍種遭殘戮，不及民家骨肉親。<br>　　太子瑛既死，武惠妃與李林甫遂謀之壽王瑁為太子，究竟瑁得立與否，容至下回說明。　　<br><br>　　契丹屢易酋長，國是未安，可突乾秉權攬政，且敢弒其主李邵固，堂堂上國，聲罪致討，宜也。忠王濬奉制不行，偏師出擊，轉勝為敗，至張守珪遣使招虜，以夷攻夷，渠魁雖得受誅，而例諸堂堂正正之師，已相去遠矣，且守珪後遣安祿山，輕進失律，可誅不誅，致貽後患。張九齡力諫玄宗，請殺祿山，而玄宗正信任李林甫，疏斥張九齡，豢狼子以啟他日之懮，用賊臣以速目前之禍，內外勾結，骨肉自戕，天下事之可長太息者，敦有過於此乎？本回逐節敘明，而標目先揭明之曰：「張守珪誘番，李林甫毒計。」書法之嚴，上紹麟經，固不可徒以小說家目之也。 <br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 唐史 </a>>> </font></td>
     <td width="60%" align=right><a href=44.htm>上一篇</a> &nbsp;&nbsp;&nbsp;&nbsp; <a href=46.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>