<html>
<head>
<title>開放文學--歷史通俗演義 - 元史--第五十三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 元史 </a>>> </font></td>
     <td width="60%" align=right><a href=52.htm>上一篇</a> &nbsp;&nbsp;&nbsp;&nbsp; <a href=54.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第五十三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>寵女侍僭加後服　聞母教才罷彈章</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說別兒怯不花執政，以與脫脫有宿憾，遂一意排擠，屢入內廷，密陳脫脫過失。順帝尚疑信參半，嗣由別兒怯不花，陳請脫脫父馬紮爾台，佯稱就第養疾，意實結黨營私，暗圖不軌。於是順帝轉疑為信，竟下了一道嚴諭，放逐馬紮爾台，安置西寧州。馬紮爾台奉詔欲行，脫脫願隨父同往，即拜疏上陳，力請與俱。得旨准奏，乃整裝出都，時馬紮爾台已老，狀態龍鐘，起居服食，隨在需人。虧得脫脫隨著，寸步不離，朝視寒，夕問暖，一切供應，俱小心監察，極至膏車秣馬，亦必親自檢點，因此出都以後，沿途奔走，雖未免風雨交侵，獨馬紮爾台一人，毫不覺苦，竟安安穩穩的到了西寧。書此以見脫脫之孝。<br>　　別兒怯不花聞馬紮爾台父子，安抵戌地，心中尚是未快，復唆使省台各員，上書告變，牽及馬紮爾台。順帝時已著迷，不辨真偽，竟接連下詔，徙馬紮爾台至西域，地名撤思，乃是一個著名的苦地。馬紮爾台父子，不敢違旨，又只好看險起行！到了途中，復接詔召回甘州，免他遠戌。原來別兒怯不花專政後，河決地震的變異，時有所聞﹔河南、山東，盜賊蔓延﹔江淮一帶，亦多暴徒，四出劫掠﹔湖廣又遭傜亂。有幾個剛正不阿的台官，劾奏宰輔非人，以致調燮失宜，亂端屢見等語，別兒怯不花也覺不安，入朝辭職。有詔令以太師就第，御史大夫亦憐真班趁著這個機會，保奏脫脫父子﹔略稱馬紮爾台謙讓可風，脫脫為國宣勞，有功無過，奈何謫戍遠方，迫入險地！於是順帝稍稍覺悟，又有召回甘肅的諭旨。<br>　　孱主寡斷，於此益見。<br>　　馬紮爾台從中道折回，途次不免受些感冒，及抵甘州，病日加劇，脫脫衣不解帶，服侍了好幾日，畢竟天定勝人，壽難再借，苟延數夕，竟爾去世。脫脫經此變故，悲憤交集，恨不得將朝右佞臣，一概除滅，抵那老父的生命。暗伏後來報怨事。<br>　　可巧別兒怯不花又遭台官彈擊，貶戍渤海，得病而死。這也是冥中報應。左丞相鐵木兒塔識，也歿於任中，元廷用了朵兒只一作多爾濟。為右丞相，太平為左丞相。朵兒只系元勛木華黎六世孫，即故丞相拜住從弟，初為御史大夫，因鐵木兒塔識病歿，升任左丞相，旋即調任右丞相，性頗寬簡，務存大體。太平本姓賀，名惟一，至正四年，為中書平章政事，六年，超拜御史大夫。元制重蒙輕漢，凡省院台三署正官，非國姓不得授，惟一援例固辭，順帝不允，特賜國姓，並改名太平。太平與脫脫父子，本來是沒甚友誼，因聞馬紮爾台身死甘州，不能歸葬，未免存一兔死狐悲的觀念，遂上疏力請，令脫脫奉柩歸都，以全孝道。疏入不報，太平竟入廷面奏道：「脫脫盡忠王室，大義滅親，今父已病歿，不許歸葬，將來忠臣義士，寧不灰心？乞陛下特恩赦還，為善者勸！」順帝躊躇不答，太平又道：「陛下曾亦記及雲州故事麼？」順帝不待說畢，便道：「非卿言，朕幾忘懷。脫脫確系忠臣，卿即傳朕面諭，遣使召歸。」太平叩謝而出。<br>　　看官！這雲州故事，前文未曾敘及，此次突由太平口中說出，轉令閱者無從捉摸，諸君不要性急，待小子補敘出來。借此一段文字補敘宮闈事實，即是文中銷納處。原來元統三年，順帝後欽察氏答納失裡，因兄弟謀逆，被遷出宮，鴆死民舍。應四十九回。答納失裡無出，越二年，改冊皇后弘吉剌氏，名伯顏忽都，系真哥皇后姪孫女，父名孛羅帖木兒，曾封毓德王。後既冊立，旋生一子，名真金，二歲而殀。<br>　　先是徽政院使禿滿迭兒，曾進高麗女子奇氏入宮，作為服役。奇氏名完者忽都，秀外慧中，善伺主意，順帝愛她秀媚，又因她善於烹茗，命司飲料，好似一個黨家奴。她遂日夕侍側，眉目傳情，引得順帝欲心漸熾，竟與她同入龍&#29248;，做一對鸞交鳳友。酒色二字，本系相連，不意司茶女亦邀王眷。事為正宮皇后欽察氏所悉，怒召奇氏，箠辱了好幾次。答納失裡之不得令終，於此事亦有關係。至後被鴆死，順帝已欲立奇氏為繼後。大約是憐她箠辱耳。偏偏大丞相伯顏，硬行諫阻，又是一個奇氏對頭。弄得順帝沒法，只得改立弘吉剌後。這位弘吉剌後與前後大不相同，性本節儉，量獨寬宏，不願與奇氏爭夕，所以奇氏仍得專寵。時來福湊，又產下一個麟兒，取名愛猷識理達臘，一作阿裕錫哩達喇。益得順帝歡心。那時奇氏因寵生驕，因驕成妒，除皇后弘吉剌氏無所嫌怨，不與計較外，凡內如太后母子，外如權相伯顏，俱視若眼中釘，嘗在順帝前說他短處。後來伯顏被黜，太后母子被逐，雖有種種原因牽涉，然大半由奇氏暗中媒櫱，所以先後發生變端，幾致出人意外。加罪奇氏，不特補前文所未及，且足發正史所未明。<br>　　奇氏私願既償，遂與嬖臣沙剌班秘密商量，欲乘此升為皇后。不過因皇后待她有恩，恩將仇報，未免心懷不忍，因此不能決議。奇氏還是好良心。沙剌班情急智生，猛記起先代皇後曾有數人，此時援著祖制，奏請一本，何人敢有異言！祖宗貽謀不臧，轉使若輩借口。當下稟知奇氏，奇氏大喜，便命他即日上奏。果然數語入陳，綸音立下，即命冊立奇氏為第二皇后。大禮已成，奇氏居然象服委佗，安居興聖西宮。<br>　　轉眼間，皇子愛猷識理達臘已離懷抱，漸漸的長大起來，順帝愛母及子，輒令皇子隨侍，凡有巡幸，亦令偕行。時脫脫尚秉國鈞，為順帝所親信，所以脫脫入內廷時，順帝曾飭皇子拜他為師，並命他隨時教育。脫脫受命不忘，格外注意，有時皇子出遊脫脫家，一留數日，稍遇疾病，脫脫即親為煎藥，先嘗後進。<br>　　一日，順帝幸上都，皇子隨行，脫脫亦從駕。道過雲州，猝遇烈風暴雨，山水大至，車馬人畜，多被漂溺，順帝不及提攜皇子，只顧著自己性命，即登山避水。脫脫見順帝自去，忙涉水至御輦旁，抱出皇兒，負在背上，跣著足奔上山岡。順帝正繫念皇子，在山盼望，但見脫脫負子而來，好似得了活寶貝一般，即趨前抱下皇子，一面慰撫脫脫道：「卿為朕子，勤勞至此，朕必不忘！」未必未必。脫脫當即謝恩，誰知過了一兩年，順帝竟信了讒言，將脫脫父子謫戍，所以太平為之不平，提出雲州故事，教順帝自己反省。順帝被他一說，也自悔食言，遂命脫脫奉父柩還葬。<br>　　脫脫既還京師，葬父畢，拜表謝恩，復得旨命為太子太傅，綜理東宮事宜。脫脫受命後，默念此次起復，定是有人從中調停，不可不密圖酬報。湊巧來了侍御史哈麻，一作哈瑪爾。由脫脫延入，與談年餘闊別情狀，甚是歡洽。看官！你道這哈麻是何等人物？他是寧宗乳母的兒子，父名圖嚕，受封冀國公。哈麻與母弟雪雪，早備宿衛，兩人均得主寵，唯哈麻口材尤捷，益為順帝所褻幸，累次超擢，得任殿中侍衛史。亡元者哈麻之力，故出名時不嫌求詳。當脫脫為首相時，哈麻日事過從，曲意趨附，至脫脫罷職，隨父出戍，哈麻在順帝前，稍稍替他緩頰。至是與脫脫敘舊，自然把前日營護的功勞，一一說明，且添了許多詭話，說是如何記念，如何排解，小人專會搗鬼。脫脫秉性忠厚，總道他語語是真，非常感激。哈麻說一句，脫脫謝一聲，至哈麻去後，脫脫還稱他是第一個好人。獨太平秉公辦事，把保奏脫脫的事情從未提起，所以脫脫全然不知。<br>　　會太平以哈麻在宮，導帝為非，意欲將他驅逐，商諸御史大夫韓嘉納。嘉納很是贊成，便授意監察御史沃哷海壽，教他彈劾哈麻，歷陳罪狀。第一款，是在御幄後僭設帳房，犯上不敬。第二款，是出入明宗妃子脫忽思宮闈，越分無禮。還有私受饋遺，妄作威福諸條款，亦列入奏中。尚未拜發，偏已漏泄消息，傳入哈麻耳中，哈麻即至順帝前哭訴，略稱太平、韓嘉納有意搆陷，唆使海壽出頭，將臣劾奏，即乞解臣職以謝二人等語。順帝摸不著頭腦，只說是並無奏章，何必著急，哈麻復稱海壽已繕就奏牘，明日即要進呈。看官！你想台官的疏奏尚未上陳，那哈麻已先聞知，預為哭訴。若使明白的主子，見哈麻如此狡黠，定要疑他潛布爪牙，暗通聲氣，所以事前偵悉，先使機詐。這種鬼蜮伎倆，一加斥責，便無遁形。怎奈順帝昏饋得很，平時甚寵愛哈麻，擲骰擊毬，聯為狎侶，此次聞他辭職，如何肯依，免不得溫語慰留。<br>　　次日視朝，果然由韓嘉納代呈奏章，內系沃哷海壽署名，劾哈麻數大罪，順帝不待瞧畢，便擲諸案上，悻悻退朝。韓嘉納料知不佳，忙與太平計議。太平到了此時，也不禁氣憤道：「有哈麻，無太平，有太平，無哈麻，明晨當入朝面奏。」<br>　　翌日昧爽，即偕韓嘉納入朝，俟順帝登殿，便直陳哈麻兄弟，盤踞宮禁，權傾內外的罪狀。順帝徐徐答道：「哈麻罪狀，當不至此。」太平道：「歷代以來的奸臣，若非顯行構逆，定是獻媚貢諛，表面上很是愛君，暗地裡都是罔上，齊桓公寵用三豎，終致亂國，宋徽宗信任六賊，遂以喪身。陛下試借鑒前車，便可知哈麻兄弟，實兆禍階，理應即日黜逐！」太平有識。順帝默然不答，韓嘉納復出班叩首道：「左相太平的奏請，關係國家興亡，幸陛下採納施行。」順帝艴然道：「卿何量狹，不肯容這哈麻兄弟！」明是左袒哈麻，偏說的量狹難容，令人一歎。嘉納復頓首道：「臣非為一身計，實為天下國家計﹔似哈麻兄弟欺君誤國，所以請陛下斥逐。陛下果立斥哈麻兄弟，臣亦甘心受罪，以謝哈麻！」嘉納有膽。順帝尚是不悅，太平復啟奏道：「陛下如信用哈麻兄弟，臣願解職歸田！」順帝道：「朕知道了，卿毋多言！」說畢，拂袖還宮。<br>　　是時哈麻已詳聞消息，復至順帝前籲請罷官，惹得順帝厭煩起來，索性一概黜退。當命侍臣擬定兩道詔旨，一道是免哈麻及雪雪官職，出居草地﹔一道是罷左丞相太平，降為翰林學士承旨，出御史大夫韓嘉納，為江浙行省平章政事，謫沃哷海壽為陝西廉訪副使。詔既<br>下，朵兒只亦不安於位，奏請免官。順帝准奏，遣他出鎮遼陽。仍任脫脫為右丞相，賜上尊名馬，襲衣玉帶，復令他管理端本堂事。端本堂系皇子肄業處，順帝曾命李好文為諭德，歸暘為贊善，教導皇子，開堂授書。<br>　　脫脫既兼握大權，尊榮如舊，聞哈麻兄弟被黜，未免代為扼腕。脫脫丞相，私心萌矣。適哈麻至脫脫處辭行，並訴太平攻訐狀，脫脫勸慰道：「我若在朝，必不使若輩得志！你且出居數日，得有機會可乘，便當代請復官，幸勿過憂！」哈麻歡謝而去。脫脫遂將中書省內屬員，一一稽考，查得參政孔思立等，俱由太平薦拔，竟不問賢否，坐罪黜退，改用烏古孫良楨、龔伯遂、汝中柏等為僚屬。汝中柏系左司郎中，素與太平有隙，至是即入語脫脫，捏稱太平罪惡，並言太平子也先忽都，僭娶宗女，勾結諸王，覬覦要職等情。<br>　　脫脫正私憾太平，遂將汝中柏所言，列入奏稿。正待拜發，適為老母薊國夫人所見，即語脫脫道：「我知太平是好人，你何故謊言誣奏，指善為惡？」脫脫道：「是由郎中汝中柏所言，想系調查確實，不致說謊。」薊國夫人道：「無論是真是假，盡可聽他自由，他與你何嫌何怨，必欲將他加害！」脫脫被母一詰，轉有些囁嚅起來。薊國夫人怒道：「你如不聽吾言，從此休認母了！」脫脫本具孝思，見老母含有怒色，忙跪稱不敢。薊國夫人復取了奏稿，信手撕毀，於是一場彈案，化作冰消。不沒賢母。<br>　　不意太平、嘉納等人，正交晦運，一降一謫，尚似未足，不到半年，又有嚴諭頒下，削沃哷海壽官，流韓嘉納於尼嚕罕，並放太平歸裡。太平即襆被出都，故吏田復，勸他自裁，太平道：「我本無罪，當聽天由命﹔若無故自盡，轉似畏罪而死，死亦蒙羞。」言已，即躑躅而去，逕歸奉元原籍。韓嘉納秉性剛直，未免叢怨，被戍詔下，又經仇人誣奏贓罪，加杖一百，才令起行，途中受了無數苦楚，杖瘡復&#28291;爛不堪，竟致殞命。小子有詩詠道：<br>　　千秋忠骨瘞荒原，地下猶含不白冤，<br>　　休怪盈廷多仗馬，由來亂世莫危言。<br>　　當時廷臣等還疑脫脫主使，其實內中尚有隱情，不得歸咎脫脫。欲知詳細，請閱下回。<br>　　元季賢相，莫若脫脫，著書人於脫脫多譽辭，非輕袒脫脫也。自古忠臣必出於孝子之門，脫脫隨父出戍，盡心侍奉，其孝可知﹔厥後擬劾奏太平等人，卒以老母一言，撤消奏牘，非夙具孝思者其能若是乎？或謂哈麻為佞人之尤，而脫脫信之，汝中柏為讒夫之尤，而脫脫暱之，至若皇子愛猷識理達臘，為奇氏所出，脫脫乃竭力保護，取悅寵妃。是而謂賢，孰非賢臣？不知賢者未嘗無過，觀過益足以知仁。脫脫之信哈麻，暱汝中柏，實為老父被戍而起，父謫遠方，因而病歿，脫脫以為終天之恨，而太平等適當其衝，太平有德於脫脫，脫脫固未之聞也，未聞太平之有德，反疑太平之不仁，於是哈麻之佞，汝中柏之讒，得以乘隙而入。雖曰比之匪人，然略跡原心，尚堪共諒。若謂皇子為寵妃所出，不應視若儲君，似矣﹔然欽察後無子，弘吉剌後有子而殀，當時順帝膝下，只有此兒，奉命教養，自應效忠，安能遽論嫡庶乎？故本回所敘，實以脫脫為主，餘人皆賓也，借賓定主，而他事皆借此銷納。尤見其天衣無縫雲。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 元史 </a>>> </font></td>
     <td width="60%" align=right><a href=52.htm>上一篇</a> &nbsp;&nbsp;&nbsp;&nbsp; <a href=54.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>