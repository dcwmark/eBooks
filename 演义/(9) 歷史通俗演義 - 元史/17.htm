<html>
<head>
<title>開放文學--歷史通俗演義 - 元史--第十七回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 元史 </a>>> </font></td>
     <td width="60%" align=right><a href=16.htm>上一篇</a> &nbsp;&nbsp;&nbsp;&nbsp; <a href=18.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第十七回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>南北夾攻完顏赤族　東西遣將蒙古張威</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說金叛臣崔立，既劫後妃等送蒙古軍，遂迎速不台入汴城。速不台遣使告捷，且以攻汴日久，士卒多傷，請屠城以雪憤。窩闊台汗欲從其請，虧得耶律楚材多方勸阻，乃令除完顏氏一族外，餘皆赦免。是時汴城民居，尚有百四十萬戶，幸得保全。速不台檢查完畢，出城北去。崔立送出城外，及還家，想與妻妾歡聚，誰知寂無一人，忙視金銀玉帛，亦已不翼而飛！方知為蒙古兵所劫，頓時大哭不已。妻妾金銀，是身外之物，失去尚不足憂，恐怕你的頭顱也要失去，奈何！轉思汴京尚在我手，既失可以復償，遂也罷了。慢著！<br>　　且說金主守緒，既到歸德，總帥什嘉紐勒緷與富察固納不合。固納謂不如北渡，好圖恢復。紐勒緷從旁力阻，被固納麾兵殺死，又將金主幽禁起來。金主憤甚，密與內侍局令宋珪，奉御紐祜祿溫綽、烏克遜愛錫等，謀討固納。適東北路招討使烏庫哩，運米四百斛至歸德，勸金主南徙蔡州。金主與固納商議，固納力陳不可，且號令軍民道：「有敢言南遷者斬！」於是金主與宋珪定計，令溫綽、愛錫埋伏左右，佯邀固納入內議事。固納不知是計，大踏步進來，甫入門，溫綽、愛錫兩邊殺出，立將固納刺死。固納系忠孝軍統領，聞固納被誅，擐甲謀變。嗣由金主撫慰，總算暫時安靜。金主遂由歸德赴蔡州。途次遇雨，泥泞沒胚，扈從諸臣，足幾盡腫。至亳州，父老拜謁道左，金主傳諭道：「國家涵養汝輩，百有餘年，我實不德，令汝塗炭，汝等不念我，應念我祖功宗德，毋或忘懷！」父老皆涕泣呼萬歲。君臣上下，統是巾幗婦人，濟甚麼事？<br>　　留駐一日，又復啟行，天氣尚是未霽，但覺得風雨沾衣，蒿艾滿目。兩語已寫盡淒涼狀況。金主不禁太息道：「生靈盡了！」為之一慟。及入蔡，儀衛蕭條，人馬困乏。休息數旬，乃令完顏仲德為尚書右丞，統領省院事務。烏庫哩鎬為御史大夫，富珠哩洛索為簽書樞密院事。仲德有文武材，事無巨細，必須躬親，嘗選士括馬，繕甲治兵，欲奉金主西幸，依險立國。奈近侍以避危就安，多半娶妻成家，不願再徙﹔商販亦逐漸趨集﹔金主又得過且過，也命揀選室女，備作嬪嬙，且修建山亭，借供遊覽。本是臥薪嚐膽之時，乃作宮室妻妾之計，誰謂守緒非亡國主耶！仲德屢次切諫，雖奉諭褒答，究竟良臣苦口，敵不過孱王肉欲，所以形式上雖停土木，禁選女，暗中且仍然照行。仲德無可如何，只得勉力招募，盡人事以聽天命。烏庫哩鎬也懷著忠誠，極思保全殘局。無如忠臣行事，往往招忌，媚子諧臣，不免在金主面前播弄是非，以致金主將信將疑，日益疏遠。鎬憂憤成疾，輒不視事。千古同慨。<br>　　蒙古將塔察爾布展陷入洛陽，執中京留守強伸。伸不屈被殺。會窩闊台汗遣王&#27293;至京湖，議與南宋協力攻金，許以河南地為報。宋京湖制置使史嵩之以聞。是時宋理宗昀嗣立，以金為世仇，正可乘此報復，遂飭史嵩之允議，發兵會攻。王&#27293;返報窩闊台汗，即命塔察爾布展，順道至襄陽，約擊蔡州。金主守緒，反遣完顏阿爾岱至宋乞糧。臨行時語阿爾岱道：「我不負宋，宋實負我！我自即位以來，常戒邊將無犯南界，今乘我疲敝與我失好。須知蒙古滅國四十，遂及西夏。夏亡及我，我亡必及宋，唇亡齒寒，理所必然﹔若與我連和，貸糧濟急，我固不亡，宋亦得安。你可將我言傳達，令宋主酌奪！」言雖近理，然不憶你的先人也曾約宋滅遼麼？<br>　　看官，你想這時的宋朝，方遣將興師，志吞中原，難道憑金使數語，就肯改了念頭麼？阿爾岱奉命而去，自然空手而回。金主無奈，只好誓守孤城，聽天由命。蒙古將布展，先到蔡州，前哨薄城下，被金兵出城奮擊，紛紛退去。後隊再行攻城，又被金兵殺退。布展不敢進逼，只分築長壘，為圍城計。嗣由宋將孟珙等，率兵二萬，運米三十萬石，來赴蒙古約。布展大喜，與孟珙議定南北分攻，兩軍各不相犯。於是蒙古兵攻打北面，南宋軍攻打南面。城內雖尚有完顏仲德、富珠哩、洛索等人，仗著一股血誠，誓師分御，怎奈北面稍寬，南面又緊，南面稍寬，北面又緊，防了矢石，難防水火，防了水火，難防鉤梯﹔況且外乏救兵，內乏糧草，單要靠這兵民氣力，斷沒有永久不敝的情理。兩軍分攻不下，複合兵猛攻西城，前仆後繼，竟被陷入，幸裡面還有內城，由完顏仲德糾集精銳，日夜戰御。金主見圍城益棘，鎮日裡以淚洗面，且語侍臣道：「我為人主十年，自思無大過惡，死亦何恨！只恨祖宗傳祚百年，至我而絕，與古時荒淫暴亂的君主，等為亡國，未免痛心！但古時亡國的主子，往往被人囚縶，或殺或奴，我必不至此，死亦可稍對祖宗，免多出丑。」語語嗚咽，然自謂無甚罪惡，實難共信。侍臣俱相向痛哭。金主復以御用器皿賞戰士，既而又殺廄馬犒軍，無如勢已孤危，無可圖存。<br>　　勉強支持了兩月，已是殘年。越宿為金主守緒著末的一年，就是蒙古窩闊台汗嗣位之第六年。百忙中又點醒歲序，是年為宋理宗端平元年。蔡城上面，黑氣沈壓，旭日無光。守城的兵民統已面目枯瘠，饑餓不堪，俯視敵軍，會飲歡呼，越覺得悽惶萬狀。金主晨起，巡城一周，咨嗟了好一回，到了晚間，召東西元帥承麟入見，擬即禪位與他。承麟泣拜不敢受，金主道：「我把主座讓汝，實是不得已的計策！我看此城旦夕難保，自思肌體肥重，不便鞍馬馳突，只好以身殉城。汝平日趫捷，且有將略，萬一得免，保全宗祚，我死也安心了！」亡國慘語，我不忍聞。承麟尚欲固辭，金主復召集百官，自述己意，大眾頗也贊成，於是承麟不得不允，起受玉璽。<br>　　翌日，承麟即位，百官亦列班稱賀。禮未畢，忽報南城火起，宋軍已入城了，完顏仲德忙出去巷戰，奈蒙古軍亦相繼殺到，四面夾攻，聲震天地。仲德料不可敵，復返顧金主守緒，但見已懸著樑上，舌出身僵。他即拜了數拜，出語將士道：「我主已崩，我將何去？不如赴水而死，隨我君於地下！諸君其善為計！」言訖，躍入水中，隨流而逝。將士齊聲道：「相公能死，難道我輩不能麼？」由是參政富珠哩、洛索以下，共五百餘人，統望水中投入，與河伯結伴去了。承麟退保子城，聞金主自盡，偕群臣入哭，因語眾道：「先君在位十年，勤儉寬仁，圖復舊業，有志未就，終以身殉，難道不是可哀麼？宜諡曰哀！」史家因稱為金哀宗。哭奠甫畢，子城又陷。遂舉火焚金主屍。霎時間刀兵四至，殺人如麻，可憐受禪一日的金元帥承麟，亦死於亂軍中，連屍骸都無著落！金自阿骨打建國，傳六世，易九君，凡百二十年而亡。<br>　　蒙古將布展，與宋將孟珙，撲滅餘火，檢出金主守緒餘骨，析為兩份，一份給蒙古﹔一份給宋，此外如寶玉法物，一律均分﹔遂議定以陳、蔡西北地為界，蒙古治北，宋治南，兩軍分道而回。<br>　　約過半年，忽南宋會兵攻汴，窩闊台汗怒道：「汴城分為我屬，宋兵何故犯我，自敗前盟？」遂欲下令伐宋。王族紮拉呼請行，遂發兵數萬，使他統率南下。<br>　　時宋將趙范、趙葵，擬收復三京，因請調兵趨汴。宋臣多言非計，不見從，竟命趙葵統淮西兵五萬人，會同廬州全子才，會攻汴城。蒙古方盛，非孱宋敵，是謂之不量力，貪利忘義，敗盟挑釁，是謂之不度德。汴京都尉李伯淵，素為崔立所侮，密圖報怨。聞宋兵將至，通使約降，佯邀崔立商議守備，崔立至，伯淵即陰出匕首，刺入立胸，立猛叫而死。從騎為伏兵所殲。伯淵把立屍系著馬尾，出徇軍前道：「立殺害劫奪，烝淫暴虐，大逆不道，古今無有，是否當殺？」大眾齊聲道：「把他寸磔，還未蔽辜！」乃梟斬立首。先祭哀宗，嗣把屍首陳列市上，一任軍民臠割，須臾而盡。敘崔立伏辜事，所以正賊子之罪。<br>　　宋兵既入汴，師次半月，趙葵促子才進取洛陽。子才以糧餉未集，尚擬緩行，葵督促益急，乃檄淮西制置司徐敏子，統兵萬人趨洛陽。登程時僅給五日糧，別命楊誼統廬州兵萬五千，作為後應。徐敏子至洛，城中毫無兵備，一擁而入。既入城，只有窮民三百餘戶，毫無長物。宋兵一無所得，自顧糧食又盡，不得已彩蒿和面，作為軍食。楊誼軍至洛陽東，方散坐為炊，突聞鼓角喧天，喊聲動地，蒙古大帥紮拉呼，竟領軍殺到！楊誼倉猝無備，哪裡還敢抵敵，只好上馬逃走，軍遂&#28291;散。紮拉呼進薄城下，徐敏子卻出城迎戰，廝殺一番，倒也沒有勝負。無如糧食已罄，士卒呼饑，沒奈何班師東歸。趙葵、全子才在汴，所復州郡，統是空城，無食可因，屢催史嵩之運糧濟軍，日久不至。蒙古兵又來攻汴，決河灌水，宋軍多被淹溺，遂皆引師南還。於是一番計議，都成畫餅。蒙古使王&#27293;至宋，嚴責負約，河淮一帶，從此無寧日了！咎由自取，於敵何尤。<br>　　窩闊台汗七年，命皇子庫騰及塔海等侵四川，特穆德克及張柔等侵漢陽，琨布哈及察罕等侵江淮，分道南下。師方進發，忽接東方探報，高麗國王殺死使臣，遂又派撤裡塔為大將，統兵東征。原來高麗國在蒙古東，本為宋屬，遼興，屢寇高麗，高麗不能御，轉服於遼。及遼亡，復屬於金。至蒙古攻金的時候，故遼遺族，乘隙據遼東，入侵高麗，高麗北方盡陷。會蒙古部將哈真東來，掃平遼人，把高麗故土，仍然給還，高麗因臣服蒙古。窩闊台汗遣使征貢，時值高麗王暾嗣位，夜郎自大，竟思拒絕蒙古。使臣與他爭辯，他卻惱羞變怒，殺死來使，因此搆怨開釁。迨至蒙古兵到，居然招集軍馬，與他開仗。看官，你想一個海東小國，向來為人役使，至此忽思發憤，欲與銳氣方張的蒙古軍爭一勝負，豈不是螳臂當車，自不量力麼？後來屢戰屢挫，終弄得兵敗地削，斗大的高麗城，也被撤裡塔攻入。國王暾帶領家眷，遁匿江華島，急忙遣使謝罪，願增歲幣。撤裡塔報捷和林，且請後命。窩闊台汗以西南用兵，無暇東顧，乃允高麗的請求，命他遣子入質，不得再叛。高麗王暾，只得應命，才算保全殘喘，倖免滅亡。<br>　　話分兩頭，且說蒙古兵東征的時候，西域亦擾亂不靖，倡亂的人，就是前次鳧水西遁的札蘭丁。札蘭丁自逃脫後，&#28291;卒亦多渡河，沿途掠衣食以行。嗣聞八剌渡河追來，復避往克什米爾西北，及八剌軍還，成吉思汗亦退兵，乃回軍而西，復向北渡河，收拾餘眾，佔據義拉克、呼羅珊、馬三德蘭三部。復北入阿特耳佩占部，逐其酋鄂裡貝克，將他妃子蔑爾克擄了回來，作為己妻。又北侵阿速、欽察等部，未克而回。適鄰部凱辣脫人侵入阿特耳佩占屬地，並挾蔑爾克而去。札蘭丁大憤，遂糾眾圍凱辣脫城。城主阿釋阿甫因其兄謨阿雜姆在達馬斯克地病歿，往接兄位，留妃子湯姆塔及部眾居守，相持數年，竟被攻陷，部眾多半&#28291;遁。只湯姆塔不及脫逃，被札蘭丁截住，牽入侍寢。去了蔑爾克，來了湯姆塔，也算損害賠償。阿釋阿甫聞故部陷沒，竟邀集埃及國王喀密耳，羅馬國王開庫拔脫，聯兵東來攻擊札蘭丁。札蘭丁寡不敵眾，竟致敗走，載湯姆塔回原部。阿釋阿甫不欲窮追，反遣使報札蘭丁，令其東御蒙古，毋再相擾，此後各罷兵息民。想是得了蔑爾克，不欲湯姆塔回去，因有此舉。<br>　　札蘭丁許諾，甫欲議和，忽報蒙古窩闊台汗，遣將綽馬兒罕，統三萬人到來。此處敘蒙古遣將，從札蘭丁處納入，免與上文重複。時適天寒，札蘭丁方在飲酒，想是湯姆塔作陪。聞了軍報，毫不在意，只道是天氣凜冽，敵軍不能驟進，因此酣飯如故，飲畢鼾睡。到了次日，蒙古前鋒已到，未及調兵，只好舍城遠遁。湯姆塔不及隨去，以其城降。札蘭丁奔至途中，擬西入羅馬，乞師禦敵，不意蒙古兵又復追至，被殺一陣，只剩了一個光身，逃入庫爾忒山中，為土人劫住，送至頭目家，結果是一刀兩段！相傳札蘭丁身材，不逾中人，寡言笑，饒膽略，臨陣決機，雖當眾寡不敵，也能意氣自如。只自恃勇力過人，好示整暇，往往飲酒作樂，以致誤事，而且馭下太嚴，將士多怨，因此轉戰數年，終致敗沒。斷制謹嚴。<br>　　綽馬兒罕既平札蘭丁，飛章告捷，由窩闊台汗優詞嘉獎，並令他留鎮西域，後來綽馬兒罕蕩平各部，並遣湯姆塔及各部降酋入朝。窩闊台汗以他知禮，厚撫令歸，且諭綽馬兒罕盡返侵地，每歲除應貢歲幣外，不得額外苛斂。於是裡海、黑海間，統已平定了，惟欽察以北，尚未歸服。<br>　　窩闊台汗欲乘機進討，遂復起兵十五萬，令拔都為統帥，速不台為先鋒，繼以皇子貴由，皇姪蒙哥等，陸續進發。拔都系朮赤次子，與兄鄂爾達相友愛，從父駐西北軍中。朮赤既歿，鄂爾達以才不如弟，情願讓位，乃定拔都為嗣。補前文所未及。拔都既受命，俟大軍齊到，即遣速不台前行，自率軍繼進。速不台至不裡阿裡城，其城昔已降服，至此復叛，經速不台一到，眾不能御，復繳械乞降，轉攻欽察。遇別部酋八赤蠻，屢次抗拒，與速不台戰了數仗，殺傷相當。蒙哥等率軍大進，乃敗走。追軍分道搜捕，他卻狡猾得很，一日數遷，往避敵蹤。蒙哥令眾軍兜圍，仍然不能捕獲。嗣搜得病嫗一名，訊問八赤蠻下落，方知他已逃入海中去了。<br>　　當下麾軍亟追，南至寬甸吉思海，擒得八赤蠻妻子，又不見八赤蠻，料他必避匿近島。正苦海面鏡平，茫無涯岸，忽覺大風颳起，水勢奔流，海中陡淺數尺，連海底的蘊藻，都望得明明白白。蒙哥令軍士試涉，僅沒半身，不禁大喜道：「這是上天助我，替我開道呢！」便即麾兵徒涉，去捉八赤蠻。<br>　　正是：<br>　　河伯效靈應順軌，悍渠奔命且成擒。<br>　　畢竟八赤蠻曾受擒否？試看下回便知。<br>　　南宋約元滅金，與北宋約金滅遼相類，史家早有定評，無庸絮述，且本書以《元史》為主腦，故於宋事從略﹔宋人攻汴一段，不過為崔立伏誅，借以聲罪耳。看下文蒙古攻宋，都約略敘過，可知本書之或詳或簡，自有深意，非徒事補敘也。至若征高麗，滅札蘭丁，非一二年間事﹔第為便利閱者起見，不得不事從類敘。證諸正史，或年限稍有參差，亦不應指為疵累也。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 元史 </a>>> </font></td>
     <td width="60%" align=right><a href=16.htm>上一篇</a> &nbsp;&nbsp;&nbsp;&nbsp; <a href=18.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>