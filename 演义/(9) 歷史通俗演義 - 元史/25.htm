<html>
<head>
<title>開放文學--歷史通俗演義 - 元史--第二十五回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 元史 </a>>> </font></td>
     <td width="60%" align=right><a href=24.htm>上一篇</a> &nbsp;&nbsp;&nbsp;&nbsp; <a href=26.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第二十五回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>明黜陟權姦伏法　慎戰守老將驕兵</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說乃顏餘黨，尚出沒西北，頭目為火魯火孫及哈丹等，攻掠邊郡未下。經皇孫鐵木耳北巡，遣都指揮土土哈等擊破火魯火孫，復戰勝哈丹，收復遼左，置東路萬戶府，嗣是西北稍安。哈丹雖屢來擾邊，終被守兵擊退﹔只海都屢寇和林。伯顏尚未出發，世祖命皇孫甘麻剌一作葛瑪拉，系鐵木耳長兄。往征，會同宣慰使怯伯等軍，共擊海都，一面命土土哈移軍接應。怯伯陽迓甘麻剌，陰與海都勾通，軍至航愛山，怯伯反引海都部眾，來擊甘麻剌，將他困在垓心。甘麻剌左衝右突，卒不得脫，心中焦急萬分。幸土土哈率軍殺到，突入圍中，將甘麻剌翼出，令他先行，自率軍斷後，敵眾不肯就舍，統跨馬追來。土土哈挑選精銳，依山設伏，俟追軍將近，先與截殺，佯作敗走形狀，誘敵眾入山，呼令伏兵齊起，一律殺出。敵兵腹背受敵，幾乎敗&#28291;，虧得人數眾多，分隊抵敵。殺了一場，究竟有輸無贏，只好奪路遁去。<br>　　世祖聞報，復議親征，師至北方，土土哈率軍來會，由世祖撫背慰諭道：「從前我太祖經營西北，與臣下誓同患難，嘗飲班珠爾河流水，作為紀念。今日得卿，不愧古人，卿其努力，毋負朕意！」應第九回。土土哈拜謝。海都聞世祖親到，不戰自退。<br>　　世祖回軍，適福建參知政事，執宋遺臣謝枋得，送至燕京。枋得天資嚴厲，素負奇氣，嘗為宋江西招諭使。宋亡，枋得遁入建陽，賣卜驛橋，小兒賤卒，亦知他為謝侍御。至元二十三年，世祖遣御史程文海，訪求江南人才，文海博彩名士，選得趙孟適、葉李、張伯淳，及宋宗室趙孟■等，趙孟■字子昂，為宋秦王德&#33403;後裔，善書畫，冠以宋宗室三字，所以愧之。共二十人，枋得亦列在內。時枋得方居母喪，遣書文海，力辭當選。嗣宋狀元宰相留夢炎，亦已降元，復薦枋得，枋得復致書痛責，極言江南士人，不識廉恥，非但不及古人，即求諸晚周時候，如瑕呂飴甥，及程嬰、杵臼廝養卒，亦屬沒有，令人愧煞等語。夢炎見書，未免心赧，虧得臉皮素厚，樂得做我好官，由他笑罵。誰要你做過前朝的狀元宰相！此編大書前朝頭銜，已足令羞。會天祐聞元廷求賢，佯召枋得入城卜易。既至，勸他北行。枋得不答，再三慰勉，乃■詞譙訶。天祐曲為容忍，偏枋得愈加倨肆，令他難堪。有意為此。遂反唇相譏道：「封疆大臣，當死封疆。你為宋臣，何故不死？」枋得道：「程嬰、公孫杵臼，兩人皆盡忠趙氏，程嬰存孤，杵臼死義。王莽篡漢，龔勝餓死。漢司馬子長嘗云：死有重於泰山，或輕於鴻毛。韓退之亦雲，蓋棺方論定，參政何足語此？」天祐道：「這等都是強辭！」枋得道：「從前張儀嘗對蘇秦舍人云：『蘇君得志，儀何敢言？』今日乃參政得志時代，枋得原不必多言了！」天祐憤甚，硬令役夫舁他北行，臨行時，故友都來送別，贈詩滿幾。獨張子惠詩最切摯，中有一聯佳句道：「此去好憑三寸舌﹔再來不值半文錢！」確是名言。枋得覽至此句，歎息道：「承老友規我，謹當銘心！」遂長臥眠簥中，任之舁行。途中有侍從進膳，他卻不食半菽，餓至二十餘日，尚是未死。既渡江，侍從屢來勸食，乃躊躇一番，何故躊躇？看官試猜。復少茹蔬果。及到燕京，已是困憊不堪。勉強起身，即問故太后攢所，及瀛國公所在地，見二十二回。匆匆入謁，再拜慟哭。所以躊躇者，只為此耳。歸寓後，仍然絕粒。留夢炎使醫持藥，雜米飲以進。枋得怒，擲諸地上，過了五日，奄然去世。世祖聞枋得死節，很是歎息，命他歸葬。其子定之，遂往奉骸骨，還葬信州。忠臣足以服梟雄。<br>　　還有一位庸中佼佼的處士，姓劉名因，系保定容城人。他並未受職宋朝，只因蒙兒得國，不願委贄，專力研究道學，篤守周、邵、程、朱學說，並愛諸葛孔明靜以修身一語，表所居曰靜修。嗣經尚書不忽術舉薦，有詔徵辟，乃不得已入朝。世祖擢為右贊善大夫。他敷衍了數日，奏稱繼母年老，乞歸終養，遂辭職去。所給俸祿，一律繳還。後復征為集賢學士，仍以疾辭，世祖稱他為不召之臣，由他歸休。旋於至元三十年去世。贈翰林學士，封容城郡公，諡文靖。劉因有知，恐不願受。<br>　　劉因以外，第二個要算楊恭懿，他籍隸奉元。至元初年，與許衡俱被召，屢辭不起。太子真金，用漢聘四皓故事，延他入朝，與定科舉制度，及考正曆法。至歷成，授他為集賢學士，兼太史院事。恭懿辭歸，尋又召他參議中書省事，仍不就征，與劉因同年告終。<br>　　元初大儒，應推這兩人為巨擘了。特別揄揚。此外要算國子監祭酒許衡。只許衡久食元祿，老歸懷孟，至七十三歲壽終。嘗語諸子道：「我為虛名所累，不能辭官，死後慎勿請諡，勿立碑，但書許某之墓四字，使子孫知我墓所，我已知足了！」隱有愧意。及死後，世祖加贈司徒，封魏國公，諡文正。衡雖悔事元朝，究竟有功儒教，元制有七匠、八娼、九儒、十&#21252;等階級，幸有許衡維持，方將周、孔遺澤，絕而復續，略跡原心，功不可沒，這且<br>按下不提。<br>　　且說世祖自西北還師，駐蹕龍虎台，忽覺空中有震蕩聲，地隨聲轉，心目為之眩暈，不覺驚訝異常。越日得各處警報，地震為災，受害最劇，要算武平路，黑水湧出地中，地盤突陷數十里，壞官署四百八十間，民居不可勝計。於是命左丞阿魯渾涯裡一作諤爾根薩裡。召集賢翰林兩院官，詢及致災的原因。各官都注意桑哥，只是怕他勢大，不敢直言。地震之災，未必由桑哥所致，然桑哥虐民病國，諸臣不敢直言，仗馬寒蟬，太屬誤事。獨集賢直學士趙孟■，因桑哥鉤考錢谷，有數百萬已收，未收還有數千萬，縱吏虐民，怨苦盈道，遂奏請下詔蠲除，借弭天災。世祖遂命草詔，適為桑哥所見，悻悻道：「此詔必非上意。」孟■道：「錢谷懸宕，歷征未獲，此必由應征人民，死亡殆盡，所以不曾奉繳，若非及時除免，他日民變驟起，廷臣得便上書，怕不要歸咎宰輔麼？」桑哥嘿然無言，方得頒詔。<br>　　後來世祖召見孟■，與言葉李、留夢炎優劣。孟■道：「夢炎是臣父執，操行誠實，好謀能斷，有大臣風。葉李所讀的書，臣亦讀過，所知所能，臣亦自問不弱。」世祖笑道：「你錯了！夢炎在宋為狀元，位至丞相，當賈似道執政時，欺君誤國，他卻阿附取容，毫無建白。李一布衣，尚知伏闕上書，難道不遠勝夢炎麼？」<br>　　孟■撞了一鼻子灰，免冠趨出。乃與奉御徹裡相遇，便與語道：「上論賈似道誤宋，責留夢炎不言，今桑哥誤國幾過似道，我等不言，他日定難逃責！但我是疏遠的臣子，言必不聽，侍御讀書明義，又為上所親信，何不竭誠上訴，拚了一人的生命，除卻萬民的殘賊，不就是仁人義士麼！」你於宋亡時何不拚命，至此卻教人拚命，自己又袖手旁觀，好個聰明人，我卻不服。徹裡不覺動容，答稱如命。<br>　　一日，世祖出獵漷北，徹裡侍著，乘間進言，語頗激烈，世祖黜他詆毀大臣，命衛士用錘批頰，血流口鼻，委頓地上。少頃，復由世祖叫問，徹裡朗聲道：「臣與桑哥無仇，不過為國家計，所以犯顏進諫。若偷生畏死，奸臣何時除？民害何時息！今日殺了桑哥，明日殺臣，臣也瞑目無恨了！」如徹裡者，不愧忠臣。世祖大為感動，遂召不忽術密問，不忽術數斥桑哥罪惡多端，乃降敕按驗。廷臣遂相率彈劾，你一本，我一折，統說桑哥如何不法，如何應誅。世祖召桑哥質辯。那時台臣百口交攻，任你桑哥舌吐蓮花，也是辯他不過。況且事多實據，無從抵賴，沒奈何俯伏請罪。世祖遂把他免職，一面命徹裡查抄家產，所積珍寶，差不多如內藏一般。返奏世祖，世祖憤憤道：「桑哥為惡，始終四年，台臣寧有不知的道理？知而不言，應得何罪？」御史杜思敬道：「奪官追俸，惟上所裁！」你前時何亦溺職。於是台臣中斥去大半，阿魯渾涯裡與桑哥同黨，亦奪職抄家。葉李同任樞要，一無匡正，亦令罷官。先是桑哥專寵，一班趨炎附勢的官員，稱頌功德，為立輔政碑，奉諭俞允﹔且命翰林學士閻復撰文，說得非常贊美。至是已改廉訪使，亦坐罪免官。未免冤枉。<br>　　世祖欲相不忽術，與語道：「朕過聽桑哥，以致天下不安，目下悔之無及，只可任賢補過！朕識卿幼時，使從學政，正為今日儲用，卿毋再辭！」不忽術道：「桑哥忌臣甚深，幸蒙陛下聖鑒，諒臣愚忠，得全首領。臣得備位明廷，已稱萬幸，若再不次擢臣，無論臣不敢當，就是朝廷勛舊，亦未必心服呢！」世祖道：「據你看來，何人可相？」不忽術道：「莫如太子詹事完澤。《元史》作旺札勒。曩時籍阿合馬家，抄出簿籍，所有賂遺近臣，統錄姓氏，惟完澤無名。完澤又嘗謂桑哥為相，必敗國事，今果如彼所料，有此器望，為相定能勝任了！」不忽術有讓賢之美。世祖乃命完澤為尚書右丞相，不忽術平章政事，朝右一清。<br>　　會中書崔彧，奏劾桑哥當國四年，賣官鬻爵，無所不為，親戚故舊，盡授要官，宜令內<br>外嚴加考核，凡屬桑哥黨羽，統應削職為民云云。真是打落水狗。有旨准奏，遂徹底清查，把京內外官吏，黜逐無數。有湖廣平章政事要束木，一作約蘇穆爾。系桑哥妻舅，尤為不法，系逮至京，籍沒家產，得黃金四千兩，遂將他正法。今之官吏擁資數千萬，比要束木為何如？自是窮凶極惡的桑哥，也被拘下獄，無可逃免，結果是推出朝門，斬首示眾。貪官聽著。嗣又有納速剌丁、忻都、王巨濟等亦被台臣糾參，說他黨附桑哥，流毒江南，乞即加誅以謝天下。世祖以忻都長於理財，欲特加赦宥，經不忽術力爭，一日連上七疏，乃一並伏罪，與桑哥的鬼魂，攜手同去了。生死同行，可謂親昵。<br>　　小子把朝事敘畢，又要回顧前文，把海都的亂事，接續下去。世祖自親征回蹕後，因窮究桑哥餘黨，不遑顧及外務。且因江南連歲盜起，如廣東民董賢舉，浙江民楊鎮龍、柳世英，循州民鐘明亮，江西民華大老、黃大老，建昌民邱元，徽州民胡發、饒必成，建平民王靜照，蕪湖民徐汝安、孫惟俊等，先後揭竿，更迭起滅，看似隨筆敘過，實是隱咎元朝。累得世祖宵旰勤勞，幾無暇晷。還要開會通河，鑿通惠渠，溝通南北，累興大役，因此把北方軍務，都付與皇孫甘麻剌，及左丞相伯顏。<br>　　伯顏出鎮和林，威望素著，海都有所顧忌，不敢近邊。會諸王明裡鐵木兒被海都唆使，來攻和林。伯顏出兵阻截，至阿撤忽突嶺，已見敵軍滿布，倚險為營。當下舉著令旗，當先陷陣，任他矢下如雨，只管冒險前進。各軍望風爭奮，頓時闖入敵營。明裡鐵木兒忙來攔阻，看伯顏軍似潮湧入，銳不可當，料知抵敵不住，索性回轉營後，扒山逃去。伯顏令速哥梯迷禿兒等追殺敵軍，自引兵徐徐退還。<br>　　到必失禿嶺，夕陽下山，伯顏仰望嶺上，飛鳥迴翔，彷彿似怕懼蛇蠍，不敢投林﹔遂令軍士向山紮營，嚴裝待命。諸將入稟伯顏，願即回軍。伯顏道：「你等不見嶺上的飛鳥麼？天色已晚，不敢歸巢，豈不是內有伏兵！若鹵莽前進，正中他計！」老成持重，何至敗衄。諸將道：「主帥既料有伏兵，何不上山搜尋，痛剿一番！」伯顏道：「夜色蒼茫，不便搜剿。」諸將再欲有言，被伯顏叱退，並下令軍中道：「違令妄動者斬！」成竹在胸。已而暮夜沉沉，連營寂寂，猛聽嶺上四起胡哨，不待偵卒還報，就令各營堅壁固守，遇有敵兵衝突，只准在營放箭，不得出營接仗，如有擅動，雖勝亦斬！是謂軍令如山。嚇得將士戰戰兢兢，謹守號令，果然敵兵來襲數次，統被飛箭射退。守至天明，軍令復下，飭各將士越嶺速追，遲緩者斬！疊寫斬字，威聲凜凜。當下將士遵令，立刻拔營登山，遙望敵兵，已向山後退去，便搖旗吶喊，縱轡奔馳。敵兵前行如飛，伯顏軍後追如電。將要追著，只見敵兵後隊停住，前隊紛亂，便即乘勢殺入。看官，你道敵兵何故失律？原來速哥梯迷禿兒追趕明裡鐵木兒，未及而還，從間道來會伯顏軍，巧遇敵兵遁走，就此截住。這時敵兵窮蹙異常，怎禁得兩路夾攻，有幾十百個生得腳長，還算僥倖逃生，此外都作刀頭之鬼。<br>　　伯顏掃盡敵兵，當即收軍。各將士都將首級報功，共得二千數百顆，遂打著得勝鼓，回至和林。會偵騎獲到間諜一名，由伯顏召入慰問，賜他酒食。諸將爭欲殺他，伯顏不許，放他歸去。臨行時，給發回書，並賞以金帛，諜使感謝而去。過了數日，得明裡鐵木兒複音，情願率眾歸降，諸將方知伯顏妙用，勝人一籌。始懼以威，繼感以德，確是大將權謀。<br>　　是時海都聞明裡鐵木兒敗還，大舉入寇，伯顏只令各處要隘，嚴守不戰。元廷還道伯顏怯敵，遂劾他久鎮北方，觀望遷延，無尺寸功，甚或說他通好海都。信而見疑，忠而被謗，無怪豪傑灰心。世祖半信半疑，遂詔授皇孫鐵木耳軍符，統握北方軍務，以太傅玉昔帖木兒一作約蘇特穆爾。輔行，召伯顏還居大同，靜待後命。<br>　　伯顏聞旨，並無慍色，諸將卻很是不平，咸請發兵對敵，先除海都，後接欽使。伯顏笑道：「要除海都，也沒甚難事，只恐諸君不聽我命。」諸將齊聲遵約，伯顏道：「既如此，且遣人止住欽使，待我除滅海都。」諸將喜甚，遂遣使止住鐵木耳等，一面麾軍出境，既遇敵營，伯顏令各軍往戰，只准敗，不准勝，違者斬。又出奇謀。諸將聞令，疑惑得很，奈因前誓遵令，不敢有違。便出與海都交綏，略略爭鋒，當即敗退。伯顏亦退軍十里下寨。次日便齊集聽令，見伯顏號令如故，仍復照行。伯顏復退軍十里下寨。一連五日，交戰五次，連敗五陣，退軍至五十里。諸將忍耐不住，都交頭接耳的談論伯顏。到第六日，伯顏下令，仍然照舊。諸將遂齊聲稟道：「連日退兵，長他人銳氣，滅自己威風，莫怪讒人鼓舌！還求改令方好！」伯顏道：「我與諸君定有前約，如何違慢？多言者斬！」復出二斬字，煞是奇異。諸將忍氣吞聲，不敢不去，不敢不敗。接連又是兩日，復退軍二十里，一邊著著退步，一邊著著進行，惱得諸將性起，不管甚麼死活，又來與伯顏爭辯。伯顏道：「這便所謂驕兵之計，你等哪裡知道！」諸將齊聲道：「戰了七日，敗了七陣，退了七十里，驕兵計也用得夠了，難道還要這般麼！」伯顏不禁長歎。諸將復道：「我等願出滅海都，如或不勝，甘當重罰！」伯顏道：「諸君少安，待我說明。」正是：<br>　　老將驕兵操勝算，武夫好鬥隳奇功。<br>　　畢竟伯顏說出甚麼話來？看下回明白交代。<br>　　謝枋得為宋盡忠，氣節不亞文山，足為後人圭臬。劉因、楊恭懿等，未曾仕宋，亦能高尚志節，許莫廬對之，應有愧色，此著書人之所以亟亟表彰也。世祖名為重儒，實是好武，因用兵而斂財，因斂財而任佞，阿合馬、盧世榮後，復有桑哥，三奸肆惡，元氣斲喪，雖先<br>後伏誅，而民已不勝困敝矣。伯顏為元室良將，匪特用兵如神，即謹守不戰，亦為休養兵民起見，乃讒口囂囂，媒糱其短，卒至瓜代之使，奉敕遙來，雄主好猜，老臣蒙謗，乃知劉因、楊恭懿之屢征不至，固有特識，非第華彝之防己也。閱者於夾縫中求之，庶識著書人深意。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 元史 </a>>> </font></td>
     <td width="60%" align=right><a href=24.htm>上一篇</a> &nbsp;&nbsp;&nbsp;&nbsp; <a href=26.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>