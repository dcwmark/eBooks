<html>
<head>
<title>開放文學--歷史通俗演義 - 元史--第三十三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 元史 </a>>> </font></td>
     <td width="60%" align=right><a href=32.htm>上一篇</a> &nbsp;&nbsp;&nbsp;&nbsp; <a href=34.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第三十三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>隆孝養迭呈冊寶　泄逆謀立正典刑</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說趙世延為四川平章政事，雖經逮問，究竟燕蜀遼遠，往返需時，未能刻日到京。京中帝位已虛，太子應承大統，自然擇日登陛，遂於三月十一日即帝位於大明殿。循例大赦，當即頒詔道：<br>　　洪維太祖皇帝，膺期撫運，肇開帝業﹔世祖皇帝，神機睿略，統一四海，以聖繼聖﹔迨我先皇帝至仁厚德，涵濡群生，君臨萬國，十年於茲。以社稷之遠圖，定天下之大本，協謀宗親，授予冊寶。方春宮之與政，遽昭考之賓天，諸王貴戚，元勛碩輔，咸謂朕宜體先帝付托之重，皇太后擁護之慈，既深系於人心，詎可虛於神器？合詞勸進，誠意交孚，乃於三月十一日即皇帝位於大明殿，可大赦天下，咸與維新！此詔。<br>　　即位後，追號先帝為仁宗皇帝，尊皇太后弘吉剌氏為太皇太后，皇后鴻吉哩氏為皇太後。先是皇太后擬專國政，以和世■少有英氣，恐不易制，不若太子碩德八剌，較為謙和，因此亦勸仁宗舍姪立子。仁宗既受權奸的慫&#24898;，復承母后的勸告，所以決定主意，立碩德八剌為太子。<br>　　至仁宗殂後，太子居喪，所有政務，太后擬專任鐵木迭兒，獨斷獨行，偏太子嘗出來乾涉，免不得有些介意，到了即位的日子，太后也算來賀。太子見了太后，詞色少嚴。太后回至興聖宮，暗自悔恨道：「我不該命立此兒！」死多活少，亦可少休。嗣是太后變喜成憂，漸漸的釀成疾病了。惟太皇太后冊文，元代未有此舉，乃由詞臣珥筆，敬謹撰成。其文云：<br>　　王政之先，無以加孝，人倫之本，莫大尊親，肆予臨御之初，首舉推崇之典。恭維太皇太后陛下，仁施溥博，明燭幽微，爰自居淵潛之宮，已有母天下之望。方武宗之北狩，適成廟之賓天，旋克振於乾綱，諒再安於宗祐，雖有在躬之曆數，實司創業之艱難，儀式表於慈闈，動協謀於先帝，莫究補天之妙，尤如扶日之升。位履至尊，兩翼成於聖子﹔嗣登大寶，復擁佑於藐躬，矧德邁塗山，功高文母，是宜加於四字，或益衍於徽稱。謹奉玉冊玉寶，加上尊號，曰：儀天興聖慈仁昭懿壽元全德泰寧福慶徽文崇佑太皇太后。於戲！茲雖涉於虛名，庶庸申於善頌。九州四海，養未足於孝心﹔萬歲千秋，願永膺於壽祉。錄太皇太后冊文，所以愧之也。<br>　　又有皇太后冊文一篇，亦寫得玉潤珠圓。其文云：<br>　　坤承乾德，所以著兩儀之稱﹔母統父尊，所以崇一體之號。故因親而立愛，宜考禮以正名。恭惟聖母溫慈惠和淑哲端懿，上以奉宗祧之重，下以敘倫紀之常，恢王化於二南，嗣徽音於三母，輔佐先考，憂勤警戒之慮深，擁佑眇躬，撫育提攜之恩至。迨於今日，紹我不基，規模一出於慈闈，付托益彰於祖訓。致天下之養以為樂，未足盡於孝心﹔極域中之大以為尊，庶可尊其懿美。式遵貴貴之義，用罄親親之情，謹遣某官某奉冊上尊號曰皇太后。伏維周宗綿綿，長信穆穆，備洛書之錫福，粲坤極之儀天，啟佑後人，永錫胤祚！元代之立皇太后，莫如仁宗後之正，且亦獲令終，故亦舉冊文並錄之。<br>　　太皇太后及皇太后，遞受諸王百官朝賀，說不盡的繁文縟節，小子也不必細敘。<br>　　單說太子碩德八剌既已嗣位，因身後廟號英宗，小子此後遂沿稱英宗二字。英宗大赦後，復封賞群臣，特進鐵木迭兒為上柱國太師，並詔中外毋沮議鐵木迭兒敕令。鐵木迭兒愈加橫行，降李孟為集賢侍講學士，召他就職。在鐵木迭兒的意思，逆料李孟必不肯來，就好說他違旨不臣，心懷怨望，大大的加一罪名。不料李孟聞命，欣然就道。途次遇著翰林學士劉賡，正來慰問，遂與偕行至京，立赴集賢院中。<br>　　宣徽使以聞，並奏請李孟到任，例應賜酒。英宗愕然道：「李道復乃肯俯就集賢麼？」適鐵木迭兒子巴爾濟蘇在側，便與語道：「你等說他不肯奉命，今果何如？」巴爾濟蘇俯首無言。英宗復召見李孟，慰勞有加，由是讒不得行。李孟嘗語人道：「老臣待罪中書，無補國事，聖恩高厚，不奪俸祿，今已老了，欲圖報稱，恐亦無及了！」英宗聞言，格外稱善。未幾卒於官，御史累章辨誣，有旨復職，尋復追贈太保，進封魏國公，諡文忠。史稱皇慶延祐時，每一亂命，人必謂由鐵木迭兒所為，得一善政，必歸李孟，所以中外知名。可奈母后擅權，僉人用事，以致懷忠未遂，齎志以終，這也真是可惜呢！究竟流芳百世，不同遺臭萬年，人亦何苦為鐵木迭兒，不為李道復耶。<br>　　是年五月，英宗幸上都，鐵木迭兒隨駕同去。他想中害留守賀巴延，使人往報，故意遲延一日。巴延計算道里，須五日方到，不料第四日午後，車駕已抵上都，累得巴延手忙腳亂，不及衣冠，先迎詔使，隨後方穿了朝服，出迎英宗。俟英宗入居行宮，鐵木迭兒即劾奏巴延便服迎詔，坐大不敬罪，請即嚴懲。英宗不欲究治，偏鐵木迭兒抗聲道：「如此逆臣，還好姑息麼？此時不嚴行究辦，將來臣工玩法，如何處治？」說得英宗不能不從。遂將賀巴延褫職，下五府雜治。鐵木迭兒密囑府吏，令將巴延置死，可憐秉正不阿的賀留守，為了張弼一案，觸怒權奸，竟被他傾陷，冤冤枉枉的慘斃獄中。府吏報稱巴延病死，由鐵木迭兒作證，就使英宗知他舞弊，也只好模糊過去。<br>　　嗣鐵木迭兒聞知趙世延已械系至都，飛飭刑部從嚴審訊。刑部又暗囑世延從弟，教他堅執前言，不得稍縱，於是世延從弟胥益兒哈呼，與世延對簿，全不管弟兄情誼，一味瞎造，咬定世延罪狀。貨利之壞人心術，至於如此！世延先與爭辯，嗣見刑部左袒從弟，轉忿為笑道：「我的弟兄，從前還是安分，不敢如此撒謊，今日驟然昧良，必是有人導壞。我想你等官吏，也須存點公道，明察曲直，不要專附權奸，搆陷善類。須知天道昭彰，報應不爽，一時得勢，能保得住將來麼？」刑部猶大聲呵叱，世延道：「何必如此！鐵太師仇我一人，只教我死便休，必導人為非，嗾吏作姦，計亦太拙呢！」胥益兒哈呼聞著兄言，倒也自知理屈，寂然無語，偏刑部鍛鍊成獄，奏請置諸極典。會英宗已返燕都，覽刑部奏牘，批諭世延犯法，已在赦前，現經大赦，毋庸再議等語。<br>　　看官！你想這鐵木迭兒，用盡心思，想害世延，如何就肯干休？當下入奏英宗，以世延罪符十惡，不應輕赦。英宗不從，鐵木迭兒復命刑部屬吏，威嚇世延，逼令自裁。世延道：「我若負罪，應該明正典刑，借申國法，何必要我自盡！」刑部亦弄得沒法，尋思暗殺世延，偏英宗下詔刑部，飭他慎重羈囚，不得私自用刑，想亦由巴延斃獄之故。世延乃得安住獄中。鐵木迭兒復令侍臣伺間奏請，會英宗出獵北涼亭，台官或上書諫阻，英宗不允。侍臣遂乘間進言道：「獮狩是我朝祖制，例難廢輟。台臣無端諫阻，借此邀名，此風殊不可長，即如前御史中丞趙世延，遇事輒言，朝右都稱他敢諫，其實都是沽名釣譽，舞文弄法呢。」英宗道：「你等為鐵木迭兒作說客麼？世延忠誠，先帝尚敬禮有加，只鐵木迭兒與他有嫌，定欲加他死罪，朕豈肯替鐵木迭兒報復私仇？你等亦不必向朕饒舌？」英宗不愧英明，但既明知世延無罪，何不即為昭雪，立命釋放，想是明哲有餘，剛斷不足，所以後卒遇弒。侍臣被英宗窺破私情，不禁面頰發赤，忙跪下叩首，齊稱萬歲。借此遮羞，亦是一法。<br>　　嗣後世延從弟，自思言涉虛誣，不敢再質，竟爾逃去。後來世延尚囚系兩年，至拜住入相，代他伸冤，方得釋放，這且按下。<br>　　再說鐵木迭兒欲殺世延，始終不得英宗聽信，心中很是憤悶，隨入見太皇太后，適太皇太后抱病，奄臥在&#29248;，由鐵木迭兒慰問一番。太皇太后也無情無緒的答了數語。鐵木迭兒復與談起朝事，太皇太后長歎數聲。鐵木迭兒道：「嗣皇帝很是英明，慈躬何故長歎？」太皇太后道：「我老了，你亦須見機知退，一朝天子一朝臣，休得自罹羅網！」為鐵木迭兒計，恰是週到。鐵木迭兒聞了這語，恍似冷水澆頭，把身上的熱度，降至冰點以下，頓時瞪目無言。<br>　　忽閃出一老婦道：「太皇太后慈體不寧，正為了嗣皇帝！」語未說完，已被太皇太后聽著，便瞋目視老婦道：「你亦不必多說了，我病死後，你等不必入宮，大家若有良心，每歲春秋，肯把老身紀念，奠杯清酒，算不枉伴我半生！」言至此，潸然下淚。這等情形，都是激動人心，後來謀逆，不得謂非彼釀成。那老婦亦陪著嗚咽。鐵木迭兒也不知不覺的淒楚起來。看官欲知老婦名氏，由小子乘暇補出，此婦非別，就是上文敘過的亦列失八。<br>　　亦列失八嗚咽了一會，便對著鐵木迭兒以目示意，鐵木迭兒即起身告別。亦列失八也隨了出來，邀鐵木迭兒另入別室，彼此坐定。亦列失八道：「太皇太后的情狀，太師曾瞧透麼？」鐵木迭兒無語，只用手理須，緩緩兒的拂拭。繪出奸狀。惹動亦列失八的焦躁，不禁冷笑道：「好一位從容坐鎮的太師！事近燃眉，還要理須何用？」鐵木迭兒道：「國家並沒有亂事，你為何這般慌張？」亦列失八道：「太皇太后的病源，實從嗣皇激成。太皇太后要做的事，嗣皇帝多半不從，太師身秉國鈞，理應為主分憂，奈何袖手旁觀，反不若我婦人小子呢？」亦列失八也是一長舌婦。鐵木迭兒道：「據你說來，教我如何處置？」亦列失八道：「這是太師故作癡呆哩。」再激一語。鐵木迭兒道：「我並非癡呆，實是一時沒法。既蒙指示，還須求教！」亦列失八道：「我一婦人，何知國計！就使有些愚見，太師亦必不見從。」又下激語。鐵木迭兒道：「古來智婦，計畫多勝過男子，彼此相知，何必過諱！」亦列失八欲言又默，沈吟了好一歇，鐵木迭兒起坐，密語亦列失八道：「有話不妨直談，無論甚麼大事，我誓不漏風聲！」亦列失八道：「果真麼？」鐵木迭兒道：「有如天日！」亦列失八正要吐謀，復出至門外，四顧一周，然後轉入室內，與鐵木迭兒附耳密語。鐵木迭兒先尚點首，繼即搖頭，又繼即發言道：「我卻不能！」亦列失八道：「太師不泄秘謀，料可行得。」鐵木迭兒道：「我已宣誓，你休疑心！只我不便幫忙，你等須要諒我！」置身局外，刁狡尤甚。亦列失八道：「事若得成，太師亦與有力，但未知天意何如？」鐵木迭兒道：<br>　　「我不任咎，何敢任功！」隨即辭出。<br>　　亦列失八遂與平章政事黑驢，徽政使失列門，及平章政事哈克繖，御史大夫脫武哈，密議了許多次，專待機會到來，以便發作。不意英宗運祚未終，偏出了一位開國元勛的後裔，翊佐新君，窺破奸謀，令一場弒逆大案，化作霧盡煙消。這人為誰？名叫拜住，乃是木華黎後嗣安童之孫。每敘大忠大奸，必鄭重出名，此是作者令人注目處。<br>　　拜住五歲喪父，賴母教養成人。母怯烈氏年二十二，寡居守節，拜住有所動作，必稟承母訓，偶一越禮，母即譙訶不少貸，以此飭躬維謹，煉達成材。不沒賢母。初襲為宿衛長，尋進任大司徒，熟諳掌故，饒有聲望。英宗在東宮時，已聞拜住名，遣使召見。拜住道：「嫌疑所關，君子宜慎！我掌天子宿衛，私自往來東宮，我固得罪，皇太子亦乾不便，請為我善辭！」來使返報英宗，英宗稱善不置。<br>　　既即位，即擢拜住平章政事，且隨時召見，令他密訪奸黨。拜住日夕留意，既略聞黑驢等事，便入奏英宗。英宗命內外官吏設法偵查，果得黑驢等謀變詳情。原來英宗有心報本，擬四時躬享太廟，命禮部與中書翰林等集議典禮。議畢復奏，無非踵事增華，所有法駕祭服，應格外修備，先祭三日，宜出宿齋宮，表明誠潔等情，英宗自然准奏。黑驢等既已聞命，便與失列門商議，將乘英宗出宿齋宮，遣盜入刺。會英宗復擢拜住為左丞相，把哈克繖罷職，命出任嶺北行省。哈克繖悻悻不平，走告失列門，失列門即引為同志，復陰報亦列失八，決議提早行事，改圖廢立，誰知謀變益亟，漏泄愈快。<br>　　英宗既知此事，立召拜住入議。拜住道：「這等好人，擅權已久，早應把他誅黜﹔今幸上天癉惡，得泄逆謀，及此不除，更待何時！」英宗尚未及答，拜住復道：「當斷不斷，反受其亂。萬一奸黨生疑，弄兵構禍，恐怕都門以內，必致大亂。」英宗動容道：「朕志已決，卿為我效力，擒此奸邪！」拜住即退，召集衛士千名，四處擒拿，不到一日，已將黑驢、失列門、哈克繖、脫忒哈等，一律拿到，復把亦列失八，亦擒出宮中。罪人既得，即復奏英宗，請交刑官鞫問。英宗道：「他若借太皇太后為詞，朕反措詞為難，不如速誅為是！」此言甚是。拜住領命，即飭將四男一婦，如法捆<img src=vmqjl.gif align=absmiddle border=0>，推出國門外，斬首伏法。小子有詩詠此事道：<br>　　上蒼覆幬本無私，莫謂天心不一知！<br>　　禍福惟憑人自召，及身戮沒悔嫌遲。<br>　　五犯伏法以後，未知鐵木迭兒有無獲罪！容至下回敘明。<br>　　本回賡續前文，仍是敘述奸黨，肆行不法事。開首錄太皇太后冊文，所以明禍階之有自。太皇太后為順宗正妃，母以子貴，築宮頤養，二子一孫，皆為天子，自來後妃之極遇，鮮有逾此者。乃東朝既正，淫恣無忌，內則亦列失八用事，外則鐵木迭兒、失列門、哈克繖等，朋比為奸，至於宮廷謀變，幾成大逆，微丞相拜住，不待南坡之弒，而英宗已飲刃矣。故本回為群奸立傳，實不啻為太后立傳，宮闈濁亂之弊，固有若是其甚者！<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 元史 </a>>> </font></td>
     <td width="60%" align=right><a href=32.htm>上一篇</a> &nbsp;&nbsp;&nbsp;&nbsp; <a href=34.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>