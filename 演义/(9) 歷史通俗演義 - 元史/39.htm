<html>
<head>
<title>開放文學--歷史通俗演義 - 元史--第三十九回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 元史 </a>>> </font></td>
     <td width="60%" align=right><a href=38.htm>上一篇</a> &nbsp;&nbsp;&nbsp;&nbsp; <a href=40.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第三十九回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>大明殿稱尊頒敕　太平王殺敵建功</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說懷王圖帖睦爾，既至河南，令伯顏從行，以前翰林學士承旨阿不海牙，繼伯顏後任，遣前萬戶孛羅等將兵守潼關﹔並分道遣使，召宣靖王買奴，鎮南王鐵木兒不花，威順王寬徹不花，高昌王鐵木兒補化等，率屬來會。諸王陸續到來，然後整駕北發。是時上都諸王滿禿、阿馬剌台，宗正紮魯忽赤、闊闊出，前河南平章政事買閭，集賢侍讀學士兀魯思不花，太常禮儀院使哈海赤等十八人，已得燕帖木兒密函，令他即日起事，響應京師，正在暗中安排。不料事機漏泄，被倒剌沙聞知，竟親率衛兵，各處搜拿，不到一日，竟將十八人捉住九雙，請了泰定皇后命令，斥他謀逆，個個處斬。<br>　　倒剌沙自思逾月無主，究竟不妥，遂入謁泰定皇后，願擁立皇太子阿速吉八為帝，克期登位。泰定皇后自然樂從，遂於致和元年八月，召集梁王王禪，一作旺辰。遼王脫脫，右丞相塔什特穆爾，舊作塔失鐵木兒，因與前大都使臣名重複，故用新名。太尉不花，御史大夫紐澤等，奉皇太子阿速吉八即位上都，尊皇后弘吉剌氏為皇太后，擬定次年改元天順。泰定帝在位五年，其子已早為儲貳，依父終子及之例，則阿速吉八之嗣位，亦屬正當，故特書改元，以存書法。天順帝年才九齡，書天順帝，亦有微意。朝賀時統由倒剌沙護持，方得終禮。遂命諸王失剌，平章政事乃馬台，此乃馬台與上文異人同名。詹事欽察，率兵襲京畿。巧值阿速衛指揮使脫脫木兒，由上都自拔來歸，奉京師命令，駐守古北口。他已預知失剌等潛師進襲，遂領兵出據宜興，四面埋伏。<br>　　失剌分軍三隊，先後南下。第一隊歸乃馬台統率，第二隊歸欽察統率，第三隊方由自己領著，乘著銳氣，倍道而來。前軍甫到宜興，紮營造飯，炊煙甫起，號炮驟聞。大眾正在四望，驀見敵軍蜂擁來前，連忙上馬截殺。說時遲，那時快，眾軍未曾排齊，敵兵已經殺入，眼見得轍亂旗靡，人仰馬翻，乃馬台措手不及，被脫脫木兒刺落馬下，生擒活捉去了。第一隊已了。<br>　　脫脫木兒已掃盡前隊，便趁著現成的飯鍋，令軍士飽餐一頓，前驅疾進。那邊第二隊兵士，由詹事欽察押隊前來，途次接得&#28291;卒敗報，忙上前來援，未達數里，已與脫脫木兒軍相遇。脫脫木兒握著一柄大刀，當先突陣，麾下軍士，隨勢衝入，欽察不知好歹，也撥馬舞刀，來戰脫脫木兒，才數合，忽聽脫脫木兒喝聲道著，那欽察的頭顱，不知不覺的滾落地上。奇語。俗語說得好，蛇無頭不行，欽察已身首兩分，還有何人敢來抵敵？霎時間紛紛逃&#28291;，走得慢的一大半都做了矮腳鬼，暴骨沙場。第二隊又了。<br>　　還有失剌的所領的後軍，惘惘南來，接連得著兩隊敗耗，料知不能抵擋，忙令後隊變作前隊，前隊變作後隊，向北退還。待脫脫木兒趕去，失剌已逃得很遠，只有殿卒數百名，被脫脫木兒軍屠殺淨盡，其餘統僥倖生免了。失剌還算見幾。<br>　　脫脫木兒追趕十餘里，不及而還，當即報捷京師。燕帖木兒等屬酒相賀。方在滿座慶宴的時候，忽見撤裡不花馳入，報稱懷王已自河南登途，現距京師只百里了。燕帖木兒道：「甚好！」撤裡不花道：「還有一事賀公，已奉命升公知樞密院事了！」燕帖木兒大喜，便於席間派使遠迎。至宴饗畢後，即令太常禮儀使，整備法駕。<br>　　越兩日，聞懷王駕已抵郊，遂偕諸王百官，恭奉法駕，出迎郊外。懷王慰勞有加，改乘法駕，馳入京師。燕帖木兒與西安王阿剌忒納失裡等，立即勸進。懷王道：「大兄尚在朔方，我不得越次僭位，俟兩都平靖，當遣使迎兄。目下暫由我監國，願卿等勿生異議！」初意原是不錯。燕帖木兒道：「大王讓德，卓越古今，惟時勢相迫，亦貴從權，既承鈞命，容後再議！」<br>　　懷王乃入居宮中。<br>　　越宿命速速為中書平章政事，前御史中丞曹立為中書右丞，江浙行省參知政事張友諒為中書參知政事，河南行省左丞相伯顏為御史大夫，中書右丞趙世延為御史中丞，各官俱受職視事，不必細表。<br>　　又越兩日，由偵騎入報，上都梁王王禪，右丞相塔什特穆爾，太尉不花，御史大夫紐澤等，又興兵南犯了。懷王召燕帖木兒，商議軍務，燕帖木兒自請效勞。懷王甚喜，遂發兵數萬，供燕帖木兒調遣，命他便宜行事，不為遙制。燕帖木兒遂帶兵至居庸關，由其弟撒敦迎入。燕帖木兒道：「聞北兵已發上都，吾弟何不率兵急進，反在此游疑觀望？難道待他自斃麼？」撒敦道：「聞兄拳命督師，所以靜候調度，不敢妄進。」燕帖木兒道：「我不害人，人將害我，你快率萬人前去，截住北軍，我當為你後應便了。」<br>　　撒敦依言，就率兵出關，浩浩蕩蕩的殺奔榆林。適值北軍到來，也無暇答話，即麾兵猛擊。北軍不及佈陣，頓時被他踹入，亂砍亂戳，不消片時，已將北軍殺得七零八落，往北奔逃。<br>　　撒敦乘勝長驅，直到懷來，才見燕帖木兒督軍到來。當下叩馬報捷，並請逕攻上都。燕帖木兒道：「且慢前進，回關再商。」撒敦道：「兄前責弟，今弟將詰兄﹔北軍既已敗去，不乘此入搗上都，還待何時？」燕帖木兒道：「吾弟有所未知，兵以氣動，氣盛乃勝，氣餒必敗。我前日並非責你，實所以激動弟心，鼓氣禦寇。今已得勝，銳氣將衰，若再進兵，頓師城下，那時再衰三竭，不要進退兩難麼？」論兵卻是有識。撒敦無言，乃隨返關中。燕帖木兒即馳書報捷。嗣得復命，令他即日還京，燕帖木兒乃留弟守關，奉命還朝。入京後，把前時拿下的烏都伯剌，及擒住的乃馬台，統置大辟。一面約諸王大臣，伏闕上書，請早正大位以安天下。懷王尚是固辭。燕帖木兒道：「人心向背，間不容髮，現在兵戈擾攘，非速正大名，不足以系人心，萬一中外失望，後悔何及？」懷王道：「必不得已，亦須將我的本意，明示天下，方可權攝帝位。」古時惟王莽稱攝皇帝，懷王亦欲居攝，染鼎之意已動矣。乃命中書省臣，擬定詔旨，於九月十三日，即帝位於大明殿，受諸王百官朝賀，頒詔天下道：<br>　　洪維我太祖皇帝，混一海宇，爰立定制以一統緒，宗親各受分地，勿敢妄生覬覦，此不易之成規，萬世所共守者也。世祖之後，成宗、武宗、仁宗、英宗，以公天下之心，以次相傳，宗王貴戚，咸遵祖訓。至於晉邸，具有盟書，願守藩服，而與賊臣鐵失、也先鐵木兒等，潛通陰謀，冒干寶位，使英宗不幸罹於大故。朕兄弟播越南北，備歷艱險，臨御之事，豈獲與聞？朕以叔父之故，順承惟謹。於今六年，災異迭見，權臣倒剌沙、烏都伯剌等，專權自用，疏遠勛舊，廢棄忠良，變亂祖宗法度，空府庫以私其黨類。<br>　　大行上賓，利於立幼，顯握國柄，用成其奸。宗王大臣以宗社之重，統緒之正，協謀推戴，屬於眇躬。朕以菲德，宜俟大兄，固讓再三，宗戚將相，百僚耆老，以為神器不可以久虛，天下不可以無主，周王遼隔朔漠，民庶皇皇，已及三月，誠懇迫切，朕固從其請，謹俟大兄之至，以遂朕固讓之心。已於致和元年九月十三日，即皇帝位於大明殿，其以致和元年為天曆元年，可大赦天下。自九月十三日昧爽以前，除謀殺祖父母父母，妻妾殺夫，奴婢殺主，謀故殺人，但犯強盜印造偽鈔不赦外，其餘罪無輕重，咸赦除之。於戲！朕豈有意於天下哉！重念祖宗開創之艱，恐隳大業，是以勉徇輿請，尚賴爾中外文武臣僚，協心相予，輯寧億兆，以成治功，咨爾多方，體予至意！<br>　　是日封賞群臣，並賜大都將士金銀鈔，多寡有差。流朵朵、王士熙、伯顏察兒、脫歡等於遠州，各籍沒家資，分給諸王大臣。忽警報自遼東傳來，平章禿滿迭兒，及諸王也先帖木兒等，率兵入遷民鎮，進襲薊州。懷王懷王已即帝位，本文仍稱懷王，一因天順正位，國無兩君，一因周王在北，懷王暫攝帝位故也。乃封燕帖木兒為太平王，以太平路為食邑，並命為中書右丞相，兼知樞密院事，賜黃金五百兩，白金二千五百兩，鈔萬錠，金素織緞色繒二千匹，平江官地二百頃，即日詔促出師薊州，拒遼東軍。<br>　　燕帖木兒聞命即行，且調撒敦會師北進。方到三河，接著通州急報，梁王王禪等已入居庸關，不由得大驚道：「居庸被破，不特通州吃緊，連京師也要戒嚴。我軍須回保京師，休被蹂躪為是！」乃留兵拒遼東軍，自與撒敦星夜馳還。<br>　　既抵榆河關，聞懷王已出齊化門視師，益覺焦急萬分。遂驅馬直奔京城，謁見懷王，並面啟道：「陛下何故親自視師？」懷王道：「寇兵已入居庸關，將要來犯京師了。」燕帖木兒道：「陛下一出，民心必驚，凡翦寇事盡可責臣。陛下亟宜還宮，安定人民，請勿輕動！」此時燕帖木兒確是懷王忠臣。懷王道：「待卿未來，所以躬自督師，今已到此，朕心安了，軍事由卿作主，朕當從卿言，還宮安民。」言畢，即與燕帖木兒別去。<br>　　燕帖木兒復還至軍中。梁王王禪等亦乘勝進逼，與燕帖木兒軍遇於榆河。燕帖木兒升座誓師道：「寇已深入，大都戒嚴，孰勝孰負，在此一舉。將士等為國前驅，理宜奮力殺敵，若有退避不前，本爵帥只有軍法從事，休得後悔！」將士等唯唯聽命，燕帖木兒遂命開營逆戰。<br>　　兩下裡交鋒起來，正是棋逢敵手，將遇良材，一邊是誓扶幼主，期立大功﹔一邊是力保長君，目無全虜，足足戰了三四個時辰，不分勝敗。燕帖木兒執旗當先，引軍突陣。部下見主帥奮勇，格外效力，無不以一當十，以十當百，北軍漸漸敗卻，退至紅橋。<br>　　燕帖木兒步步進逼，一些兒不肯放鬆，惱動了梁王部將。一名阿剌帖木兒，曾為樞密副使，一名忽都帖木兒，曾為上都指揮，兩人素稱驍勇，至此氣憤填胸，挺身還戰，竟攻入燕帖木兒陣中。燕帖木兒正揮刀前進，適值阿剌帖木兒突至馬前，挺戈刺來，虧得燕帖木兒眼明手快，將身閃過一邊，右手用刀格住戈鋌，左手拔劍砍去，不偏不倚，正中阿剌帖木兒左臂。阿剌帖木兒狂叫一聲，撥馬就逃。燕帖木兒緊緊追去，又來了忽都帖木兒，接住廝殺，奮鬥了數十合，彼此尚不相讓，仍惡狠狠的搏戰。燕帖木兒手下，有一矮將名和尚，短悍絕倫，善使雙錘，他恐主帥有失，忙撥馬助戰。忽都帖木兒欺他短小，不以為意，誰知這和尚煞是趫捷，左右馳擊，防不勝防，忽都帖木兒方思退避，左臂上已著了一錘，幾乎跌落馬下，幸他將前來救護，才得走脫。兩帖木兒不敵一帖木兒，無愧為太平王。北軍見兩將敗衄，人人奪氣，遂馳過紅橋，阻水而陣。燕帖木兒恐軍士力疲，不欲再戰，只命弓弩手用矢攢射，把北軍一陣射退，然後收兵。<br>　　次日複分軍為三隊，令也速答兒率左，八都兒率右，進逼北軍。時北軍退至白浮，因燕帖木兒挑戰，也出來對仗。燕帖木兒麾兵佯退，俟北軍追來，命左右兩隊包抄過去。北軍正殺得高興，猛見也速答兒從右邊殺來，忙分軍抵敵。方在酣戰，左邊又遇著八都兒軍，又分軍敵住，不意燕帖木兒復轉身殺到，所向披靡。那時北軍招架不住，只好且戰且走，復退十裡下寨。燕帖木兒見北軍雖敗，行列尚是整齊，也即鳴金收軍。<br>　　越宿復戰，北軍抖擻精神，前來衝突，燕帖木兒也不肯稍讓，督軍猛擊，自辰至午，相持不下。驀見燕帖木兒陣中，跳出銳卒數百名，由燕帖木兒親自督領，衝殺過去。北軍前來抵截，被燕帖木兒手刃七人，方才退卻。燕帖木兒也即鳴金收軍。<br>　　是夜二鼓，燕帖木兒召孛倫赤、岳來吉入帳，密議道：「連日酣戰，兩軍俱疲，長此堅持，何以退敵？」孛倫赤道：「不如今夜發兵劫營，想寇兵應亦疲倦，定中我計！」燕帖木兒道：「我亦想及此著，但彼此對壘下營，豈有不防之理？從前甘寧百騎，夜劫曹營，我何不仿他一行，也可擾亂敵心，使他自退？」燕帖木兒想曾閱過《三國演義》。孛倫赤、岳來吉二人齊聲道：「末將等願效死力！」燕帖木兒大喜，便調集銳卒百騎，令各帶弓箭，並持戰鼓，隨孛倫赤、岳來吉二人同去。臨行時又吩咐道：「你等抵敵營時，只宜左右鼓噪，四面馳射，不必與他廝殺，但能使他驚擾，便算頭功。」孛倫赤等領命去訖。燕帖木兒恰高枕自臥。<br>　　那邊梁王王禪，正恐燕帖木兒劫營，令兵士小心嚴防。到了三鼓，突聞外面鼓聲大震，忙令各營出戰，兵士開營出去，只見來兵東馳西射，散無紀律。當下冒矢追殺，走到這邊，他到那邊﹔走到那邊，他到這邊。嗣後來兵越多，混戰一回，互有殺傷。戰到天明，彼此相見，才知所殺傷的統是自家人，不禁懊喪異常。這時的孛倫赤、岳來吉兩人，早已收集百騎，回營報功去了。小子有詩贊燕帖木兒道：<br>　　力戰何如智取工？榆關猶憶大王風。<br>　　須知兵事無嫌詐，燕邸當年固善攻。<br>　　畢竟北軍曾否再退，請看官續閱下回。<br>　　懷王之立，不當立也。以泰定之正統言，則皇太子已即位上都，懷王固不當立﹔以武宗之正統言，則嗣位者應屬周王和世■，懷王亦不當立也。燕帖木兒希寵取媚，南迎勸進﹔借使懷王正言抗斥，則燕帖木兒之志不得逞，而兵禍可立弭矣。乃江陵遽發，飄然入都，御殿即真，封王拜爵，彼已南面稱尊，詎尚肯北面為臣耶？讓兄之言，徒虛文爾。然發難之首，實出自燕帖木兒，故本回中敘述各事，皆以燕帖木兒為前提，西安以下，概置後列。至如出師戰勝之舉，尤寫得機變神智，非稱美燕帖木兒，實隱誅燕帖木兒也。曹阿瞞以知兵聞，阿瞞得謂漢之忠臣否耶？吾於燕帖木兒亦雲。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 元史 </a>>> </font></td>
     <td width="60%" align=right><a href=38.htm>上一篇</a> &nbsp;&nbsp;&nbsp;&nbsp; <a href=40.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>