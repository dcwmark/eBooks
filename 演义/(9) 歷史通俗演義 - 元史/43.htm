<html>
<head>
<title>開放文學--歷史通俗演義 - 元史--第四十三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 元史 </a>>> </font></td>
     <td width="60%" align=right><a href=42.htm>上一篇</a> &nbsp;&nbsp;&nbsp;&nbsp; <a href=44.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第四十三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>中逆謀途次暴崩　得御寶馳回御極</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說明宗即位後，飭造乘輿服御，及近侍諸服用，準備啟行。且命中書左丞躍裡帖木兒，籌辦沿途供張事宜。行在人員，俱忙個不了。未曾講求初政，但從外觀上著想，即令為君得久，亦未必德孚民望。適燕帖木兒奉寶來轅，率隨員進謁明宗。明宗嘉獎有差，並封燕帖木兒為太師，仍命為中書右丞相，其餘官爵，概從舊例。且面諭道：「凡京師百官，既經朕弟錄用，並令仍舊，卿等可將朕意轉告。」燕帖木兒道：「陛下君臨萬方，人民屬望，惟國家大事，系諸中書省、樞密院、御史台三&#22566;，應請陛下知人善任，方免叢脞。」<br>　　明宗稱善，乃用哈八兒禿為中書平章政事，伯帖木兒知樞密院事，孛羅為御史大夫。這三人統是武宗舊臣，明宗以為不棄舊勞，所以擢居要職。既而宴諸王大臣於行殿。特命台臣道：「太祖有訓：美色名馬，人人皆悅，然方寸一有係累，即要壞名敗德。卿等職居風紀，曾亦關心及此否？恐非燕帖木兒所樂聞。世祖初立御史台時，首命塔察兒、奔帖杰兒兩人，協司政務，綱紀肇修。大凡天下國家，譬諸一人的身子，中書乃是右手，樞密乃是左手，左右手有疾，須用良醫調治，省院闕失，全仗御史台調治。自此以後，所有諸王百官，違法越禮，一聽舉劾，風紀從重，貪墨知懼，猶之斧斤善運，入木乃深﹔就使朕有缺失，卿等亦當奏聞，朕不汝責，毋得面從！」台臣等統齊聲遵諭。<br>　　越日，又命孛羅傳諭燕帖木兒等道：「世祖皇帝，立中書省，樞密院、御史台，及百司庶府，共治天下，大小職掌，已有定制。世祖又命廷臣集議律令章程，垂法久遠，成宗以來，列聖相承，罔不恪遵成憲。朕今承太祖、世祖的統緒，凡省院台百司庶政，詢謀僉同，悉宣告朕﹔至若軍務機密，樞密院應即上聞﹔其他事務，有所建白，必先呈中書省台，以下百司及近臣等，毋得隔越陳請，宜宣諭諸司，咸俾聞知。倘違朕意！必罰無赦！」注重中書省台，其如權臣雍蔽何？又越數日，遣武寧王徹徹禿及哈八兒禿至京，立懷王為皇太子。仍蹈武宗當日之弊。並命求故太子寶，繳給懷王。嗣聞故太子寶已失所在，乃申命重鑄，姑不必細表。<br>　　且說徹徹禿等既到京師，傳達行在詔命，懷王敬謹受詔。一面馳使行在，請明宗啟蹕。一面親自出京，就中道恭迎。會陝西大旱，人自相食，太子詹事鐵木兒補化等，請避職禳災。太子親諭道：「皇帝遠居沙漠，未能即至京師，所以暫攝大位。今亢陽為災，皆予闕失所致，汝等應勉盡乃職，祗修實政，庶可上達天變，辭職何為？」乃起前參議中書省事張養浩，為陝西行台御史中丞，命往賑饑。先是養浩辭官家居，七征不起，至是聞命，登車即行，見道旁餓夫，輒施以米，溝前餓莩，輒掩以土，迨經華山，禱西嶽祠，泣拜不能起。忽覺黑雲四布，天氣陰翳，點滴淅瀝諸甘霖，一降三日。及到官，復虔禱社壇，又復大雨如注，水盈三尺，始見天霽。陝西自泰定二年，至天歷二年，其間更歷五六載，只見日光，不聞雨聲，累得四野槁裂，百草無生。這時遇了這位張中丞，泣禱天神，誠通冥漠，居然暗遣了風師雨伯，來救陝民，那時原隰潤膏，禾黍怒髮，一片赤地，又變青疇。看官！你想這陝西百姓，還有不感泣涕零，五體投地麼？其時鬥米值十三緡，百姓持鈔出糴，鈔色晦黑，即不得用，詣庫掉換，刁吏黨蔽，易十與五，且累日不能得，人民大困。養浩洞察民艱，立檢庫中舊鈔，凡字跡尚清，可以辨認的鈔數，得一千零八十五萬五千餘緡，用另印加鈐，頒給市中，以便通用。又刻十貫五貫的錢券，給散貧乏，命米商視印記出糶，詣庫驗數，易作現銀。於是吏弊不敢行。又率富民出粟，請朝廷頒行納粟補官的新令，作為獎勵。因此富民亦慨然發倉，救濟窮民。養浩又查得窮民乏食，至有殺子啖母的奇情，為之大慟不已。遂出私錢給濟。且命出兒肉遍示屬官，責他不能賑貸。到官四月，未嘗家居，止宿公署，夜則禱天，晝則出賑，幾乎日無暇晷，每念及民生痛苦，即撫膺悲悼，因得疾不起，卒年六十。陝民如喪考妣，遠近銜哀，後追封濱國公，諡文忠。養浩為一代忠臣，所以始終全錄。<br>　　話分兩頭，單說皇太子遣使施賑後，復將鐵木兒補化辭職等情，報明行在。明宗諭闊兒吉思等道：「修德應天，乃君臣當盡的職務，鐵木兒補化等所言，甚合朕意。皇太子來會，當與共議，如有澤民利物的事件，當一一推行，卿等可以朕意諭群臣，務期上下交儆，仰格天心。」<br>　　於是監察御史把的於思，奏言「自去秋命將出師，戡定禍亂，凡供給軍需，賞賚將士，所費不可勝計。若以歲入經費相較，所出已過數倍。況今諸王朝會，舊制一切供億，俱尚未給，乃陝西等處，饑饉薦臻，餓莩枕籍，加以冬春交際，雨雪愆期，麥苗槁死，秋田未種，民庶皇皇。臣竊以為此時此景，正應勉力撙節，不宜妄費。如果有功必賞，亦須視官級崇卑，酌量輕重，不惟省費，亦可示勸。其近侍諸臣，奏請恩賜，當悉飭停罷，借紓民力」雲雲。明宗覽奏，為之動容，乃詔令上下節用，並啟蹕入京，所過地方，一切供張，俱宜從儉等語。有司雖都奉敕，究竟不敢過省，沿途供應，彼此爭華。明宗雖明，仍是莫名其妙，無非以為例所當然，得過且過罷了。<br>　　這邊按站登途，已到王忽察都地方，那邊皇太子亦率著群臣，到了行轅。兩下相見，握手言歡，名分上原隔君臣，情誼上終系骨肉。恐懷王不作是想。明宗格外歡慰，遂大開筵宴，暢談了好多時，興闌席散，大家歸寢。只燕帖木兒來見太子，又密談了半夜。到底為著何事。太子尚躊躇未決，一連三日，方才決議。天歷二年八月六日，天已遲明，明宗尚高臥未起。皇后八不沙，只道明宗連日勞頓，不敢驚動，待到巳牌，尚不聞有覺悟聲，才有些驚訝起來。近&#29248;揭帳，不瞧猶可，仔細一瞧，頓嚇得面無人色。原來此時的明宗，已七竅流血，四肢青黑，硬挺挺的奄臥&#29248;中。八不沙皇后，究係女流，被這一嚇，連話語都說不出來。幸有侍女在旁，急報知近臣，令傳太子入寢。<br>　　太子正與燕帖木兒同坐一室，靜待消息。得了此信，即相偕趨入，見了明宗的死狀，太子情不能忍，恰也慟哭起來。良心原是未泯。燕帖木兒恰從容說著道：「皇帝已崩，不能復生，太子關係大統，千萬不可張皇，現在回京要緊，倘一有不測，豈非貽誤國家麼？」說著，已向御榻間探望，見御寶尚在枕旁，便伸手取來，奉與太子道：「這是故帝留著，傳與太子，太子不妨速受。況皇后親在此間，論起理來，亦應命交太子，責無旁諉，何庸推辭！」無非為了此著。此時的八不沙皇后，只知慟哭，管甚麼御寶不御寶。就是燕帖木兒一派言語，亦未曾聞著。太子瞧這情形，料知皇后無能，遂老老實實的將御寶受了，並止住了哭，想去勸慰皇后。經燕帖木兒以目示止，遂也不暇他顧，逕出行宮。燕帖木兒當即隨出，扶太子上馬，疾馳而去。途次傳命伯顏為中書左丞相，&#31453;封太保，欽察台、阿兒思蘭海牙、趙世延，並為中書平章政事，朵兒只為中書右丞，前中書參議阿榮，太子詹事趙世安，並為中書參知政事，前右丞相塔失鐵木兒知樞密院事，鐵木兒補化及上都留守鐵木兒脫並為御史大夫。御璽到手，即易大臣，可謂如見肺肝。於是明宗所用的一班舊臣，又復束諸高閣，歸去來兮。<br>　　及太子既到上都，監察御史徐爽，遂上書勸進，略言天下不可一日無君，神器不可一夕虛懸，先皇帝奄棄臣庶，已逾數日，伏望皇上早正宸極，上奠宗社，下安兆民，俾中外有所依歸等語。蓄志久矣，何庸爾請。乃復擇吉登位，親御大安閣，受諸王百官朝賀。免不得又有一道詔敕，其文云：<br>　　朕惟昔上天啟我太祖皇帝，肇造帝業，列聖相承。世祖皇帝，既大一統，即建儲貳，而我裕皇天不假年！成宗入繼，才十餘載。我皇考武宗，歸膺大寶，克享天心，志存不私，以仁廟居東宮，遂嗣宸極。甫及英皇，降割我家。<br>　　晉邸違盟搆逆，據有神器，天示譴告，竟隕厥身。於是宗戚舊臣，協謀以舉義，正名以討罪，揆諸統緒，屬在藐躬。朕興念大兄播遷朔漠，以賢以長，曆數宜歸，力拒群言，至於再四。乃曰：艱難之際，天位久虛，則眾志勿固，恐隳大業。朕雖從請而臨御，實秉初志之不移，是以固讓之詔始頒，奉迎之使已遣。尋命阿剌忒納失裡燕帖木兒奉皇帝寶璽，遠迓於途。受寶即位之日，即遣使授朕皇太子寶。朕幸釋重負，實獲素心，乃率臣民北迎大駕。而先皇帝跋涉出川，蒙犯霜露，道里遼遠，自春徂秋，懷險阻於歷年，望都邑而增慨。徒御勿慎，屢爽節宣。信使往來，相望於道路。彼此思見，交切於衷懷。八月一日，大駕次王忽察都，朕欣瞻對之有期，獨兼程而先進。相見之頃，悲喜交集，何數日之間，而宮車勿駕，國家多難，遽至於斯，念之痛心，以夜繼旦！欺人乎！欺己乎！諸王大臣以為祖宗基業之隆，先帝付托之重，天命所在，誠不可違，請即正位以安九有。朕以先皇帝奄棄方新，摧怛何忍，銜哀辭對，固請彌堅。執誼伏闕者三日，皆宗社大計，乃以八月十五日，即皇帝位於上都。可大赦天下，自天歷二年八月十五日昧爽以前，罪無輕重，咸赦除之。於戲！戡定之餘，莫急乎與民休息﹔不變之道，莫大乎使民知義，亦惟爾中外大小之臣，各究乃心，以稱朕意！<br>　　即位詔下，又命中書省臣等，議定先帝廟號，叫作明宗。可憐明宗稱帝，只七閱月，連改元的詔旨，都未及下，竟爾被人暗算，中毒身亡！年僅三十，空留了一個明字，作為尊號！其實這明字尚未切貼﹔若果甚明，何致為圖帖睦爾及燕帖木兒兩人一同謀斃呢？坐實兩人謀斃，書法無隱。<br>　　話休敘煩，且說圖帖睦爾既已正位，此次情形，與前次不同。前次猶稱暫攝，此次正名定分，實行帝制，因他後來廟號，叫作文宗，小子不好仍稱懷王，只得沿號文宗。劃清眉目。文宗首命阿榮、趙世安兩人，督建龍翔集慶寺於建康，又派台臣前往監工，南台御史恰聯銜奏阻，說得剴切詳明，不由文宗不從，其詞道：<br>　　陛下龍潛建業，居民困於供給，幸而獲睹今日，莫不跂望非常之思。今奪民時，毀民居，以創佛寺，台臣表正百官，委以監造，豈其禮哉？昔漢高祖復豐沛兩縣，光武帝免南陽稅三年，今不務此，而隆重佛教，何以慰斯民之望？且佛教慈悲方便，今尊佛氏而害生民，無乃違其教乎！<br>　　臣等心以為危，故不避斧鉞，惶恐上陳！<br>　　尋得詔旨，罷免台臣監役，台臣方免得往返，也算文宗肯納嘉言了。但文宗的心中，總想皈依佛教，懺除一切罪厄。推刃同胞，宜乎自慄。所以餘政未修，先已建寺。並因帝師圓寂，改立西僧輦真乞剌思為帝師。新帝師自西域到來，文宗命朝臣出迎，凡位列一品以下，俱應此役。帝師卻大模大樣，乘車入都。既登殿，文宗亦恭立門內，親揖帝師，帝師傲睨自若，不過略略合掌，便算答禮。及入座，由文宗飭諭，命大臣俯伏進觴，帝師又傲然不為動。惱動了國子祭酒富珠裡翀，大踏步走至帝師座前，滿滿的斟了一觥，遞與帝師道：「帝師祖奉釋迦，是天下僧人的宗師，我祖奉孔子，是天下儒人的宗師，彼此各有所宗，各不為禮，想帝師亦應原諒！」帝師聞言，無從駁辯，卻一笑起身，受觴卒飲，大眾為之慄然。富珠裡翀恰徐徐的退入班中去了。難倒帝師。<br>　　文宗也不加斥責，盡歡而罷。嗣以燕帖木兒，功勛無比，追封三代，以他曾祖父班都察為溧陽王，曾祖妣王龍徹，為溧陽王夫人，祖父土土哈為升王，祖妣太塔你，為升王夫人﹔父&#29248;兀兒為揚王，母也先帖你及繼母公主察吉兒並為揚王夫人。又命禮部尚書馬祖常，鋪張燕帖木兒功績，制文立石，矗峙北郊。嗣復因種種賞賜，未足報功，特命專任宰輔，改伯顏知樞密院事，罷設左丞相，並頒詔以示寵眷道：<br>　　燕帖木兒勛勞惟舊，忠勇多謀，奮大義以成功，致治平於期月，宜專獨運以重秉鈞，授以開府儀同三司上柱國太師太平王答剌罕中書右丞相，錄軍國重事，監修國史，提調燕王宮相府事，大都督領龍翊親軍都指揮使司事。凡號令、刑名、選法、錢糧、造作一切中書政務，悉聽總裁。諸王公主駙馬近侍人員，大小諸衙門官員人等，敢有隔越奏聞，以違制論，特詔。<br>　　自是燕帖木兒權勢日隆，凡所欲為，無不如意，因此宮廷內外，只知有太平王，不知有文宗。正是：<br>　　擁戴功高無與匹﹔　威權日甚易生驕。<br>　　欲知文宗此後行政，且從下回交代。<br>　　明宗即位和寧，觀其所頒詔令，無非普通行政，並不聞有暴虐之行，致乾民怨，而王忽察都之信宿，即致暴崩。值春秋鼎盛之時，遇此極大變故，而皇太子不加追究，右丞相亦未發言　且取得御寶，即上馬南馳，此非太子、右相之暗中加毒，能如是之默爾而息乎？太子未曾登極，即易舊臣，機一至而即發，情慾蓋而彌張。至於內省多疚，欲假佛事以懺過，佛果有靈，豈為亂賊呵護平？獲罪於天，禱亦何益，多見其不知量也。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 元史 </a>>> </font></td>
     <td width="60%" align=right><a href=42.htm>上一篇</a> &nbsp;&nbsp;&nbsp;&nbsp; <a href=44.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>