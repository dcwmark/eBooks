<html>
<head>
<title>開放文學--歷史通俗演義 - 元史--第五十八回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 元史 </a>>> </font></td>
     <td width="60%" align=right><a href=57.htm>上一篇</a> &nbsp;&nbsp;&nbsp;&nbsp; <a href=59.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第五十八回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>掃強虜志決身殲　弒故主行兇逞暴</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說劉福通奉了韓林兒，分道出兵，正在猖獗得很，其時有一潁州沈邱人，名叫察罕帖木兒，募集子弟，仗義討賊。他本是闊闊台後裔，闊闊台收河南時，留家潁州，所以子孫相傳，未嘗他徙。會潁州盜起，遂募子弟數百人，與羅山人李思齊，同設奇計，襲破寇眾，平定羅山。元廷聞報，授察罕帖木兒為汝寧府達魯花赤，達魯花赤系元代官名。李思齊知府事。於是所在義士，統率兵來會，得萬餘人，自成一軍，轉戰南北，所向無前，潁上群盜，與戰輒敗，因此威名大震，莫敢爭鋒。<br>　　嗣因劉福通遣兵西出，攻據陝州，知樞密院事答失八都魯方入河南，節制諸軍，見上回。聞陝州被陷，急檄察罕帖木兒、李思齊赴援。察罕帖木兒聞命獨行，至陝州，見城堅不可拔，便想了一計，就營中焚著馬矢，如炊煙狀，作為疑兵，自率軍夜襲靈寶。靈寶與陝州，倚為唇齒，此時亦被寇所陷，守城的寇黨，毫不防備，被察罕帖木兒驅眾登城，逐去守賊，還攻陝州。陝寇聞風遠揚，復由察罕帖木兒追殺數十里，斃賊無算，以功加河北行樞密院事。<br>　　至寇黨李武、崔德等逼長安，分掠同、華諸州，陝西行台長官為豫王阿剌忒納失裡，用侍御史王思誠言，移書察罕帖木兒，求發援兵。察罕帖木兒新復陝州，得書大喜，遂提輕兵五千，與李思齊倍道往援。李武、崔德等已聞察罕帖木兒大名，不敢輕敵，當下挑選健卒，前來對壘。察罕帖木兒與李思齊分隊夾攻，人自為戰，如鷹驅雀，似獺祭魚，當鋒者死，逃命者生，霎時間寇卒四散，李武、崔德阻遏不住，只得敗陣退走。察罕帖木兒與李思齊追至南山，殺獲無數，方才回軍。豫王忙拜表告捷，歸功兩人，詔擢察罕帖木兒為陝西左丞，李思齊為四州左丞，協守關陝，並許便宜行事。了李武、崔德。<br>　　過了數月，白不信、李喜喜等，復自鞏昌窺鳳翔。察罕帖木兒偵悉，先分兵入守鳳翔城，俟白不信等進薄城下，立率鐵騎數千，夤夜趨至。將近敵營，分軍為左右兩翼，掩殺過去，城中守兵，亦鼓噪出來，內外合擊，呼聲震天地，嚇得白不信等抱頭鼠竄，不知下落，餘黨自相踐踏，死傷數萬人，只有命不該死的幾個毛賊，逃生去了。了白不信、李喜喜等。<br>　　關、隴方定，四川復亂。隨州人明玉珍，初投徐壽輝部下，隨壽輝黨倪文俊攻破淝陽，留守城中。嗣見蜀中空虛，遂率舟師五十艘，進襲重慶，右丞完者都出走，城被陷沒。完者都走至嘉定，會集平章朗華歹，參政趙資，招集散卒，謀復重慶，不期玉珍兵又復猝至，三人措手不及，各被擒去。玉珍脅降，皆不屈遇害，蜀人稱為三忠。自是蜀中郡縣，多為玉珍所據。隨手敘入明玉珍及四川亂事，亦一銷納法也。<br>　　察罕帖木兒得知此信，擬開關西出，往討玉珍，忽接京中飛敕，因毛貴內犯京畿，命他入衛，他即遣部將關保等，分屯關陝要口，自率重兵東行。至山西，聞關先生、破頭潘等，正從塞外大掠，飽載而歸，不禁忠憤填膺，投袂而起，忙麾兵趨聞喜、絳陽，截住關先生等歸路，並遣別將伏南山要隘，堵塞間道。兩下裡安排妥當，專待寇至，好來祭刀。所謂磨厲以須。關先生等卻也小心，偵得察罕帖木兒屯兵要路，不敢前來冒犯，只得舍了大道，潛行僻逕。方入南山，炮聲四響，前後左右，統豎起陝西左丞的旗幟，一隊隊的雄師猛將，分頭殺來。關先生忙令部眾棄去輜重，遁入山谷，這輜重真是不少，遺棄道旁，阻礙出入，伏兵雖是得勢，未免為所牽羈，只殺了數百人，即便休戰，各搬輜重而回。察罕帖木兒聞寇黨入山，恐他復出，急分軍三道，阻住賊蹤。一軍屯澤州，塞碗子城﹔一軍屯上黨，塞吾兒谷﹔一軍屯並州，塞井陘口。果然寇兵屢出，血戰了五六次，統由屯兵殺敗，斬首數萬級，餘黨遠遁，河東又平。了關先生、破頭潘等。<br>　　順帝聞他連捷，擢為陝西行省右丞，兼行台侍御史，扼守關陝、晉冀，鎮撫漢淝、襄陽，便宜行閫外事。統錄頭銜，名副其實。察罕帖木兒益練兵訓農，志平中原，休養了半年，即大發秦、晉人馬，直搗汴梁。<br>　　是時韓林兒自安豐入汴，名目上算做皇帝，卻事事為劉福通所制，在外諸將，又不服劉福通，弄得上下解體，內外離心，各路兵馬，多半敗歿，河南諸郡，旋得旋失，因此汴梁一城，已陷入孤危。驀聞察罕帖木兒提著大兵，水陸齊下，韓林兒等，都抖做一團。還是劉福通有些膽力，招集全城丁壯，登陴守禦，自督軍出城逆戰，列陣以待。察罕帖木兒麾兵馳至，迎頭痛擊，差不多似泰山壓頂，所當輒碎。福通勉強支持，殺了數十回合，究竟敵他不過，只好勒馬退回。察罕帖木兒見福通敗退，忙躍馬前進，緊追福通。福通方入城門，策馬回顧，收束部隊，不防察罕帖木兒也到門限，那時閉城不及，只好捨命相搏，再行廝殺。可奈察罕帖木兒的兵將，一擁齊上，眼見得門不能閉，戰亦無益，忙命兵民棄了外城，馳入內城。察罕帖木兒尚欲追入，內城門已經闔住，不能進去。於是環城設壘，悉力圍攻，劉福通嬰城固守。察罕帖木兒督攻數日，終不能下，乃夜於城南設伏，至天明，遣苗軍略城而東。守卒出追，伏發多死，又佯令老弱立柵外城，守卒復出城來爭，因縱鐵騎突擊，把守卒悉數擒住。嗣是屢誘不出，相持多日，城中糧食將盡，劉福通正擬出走，猛聽得城頭鼎沸，喊殺連天，料知外兵已入，忙挈偽主韓林兒，從東門竄去，復返安豐，守卒不及隨逃，多棄械乞降。福通亦未了將了。<br>　　察罕帖木兒下令安民，即馳書奏捷，詔進察罕帖木兒為河南平章兼知行樞密院事。察罕帖木兒再修車船，繕甲兵，厲兵秣馬，謀復山東。忽由冀寧遞到急報，大同鎮將孛羅帖木兒，自石嶺關進兵，逕來攻城了。此孛羅帖木兒與忽都皇后父同名異人，閱後便知。察罕帖木兒道：「冀寧一帶，由我手定，何物孛羅，敢來掩擊！」當下調遣人馬，倍道往援。看官到此，必要問這孛羅帖木兒究係何人？小子查明《元史》，就是答失八都魯的兒子。答失八都魯在河南統軍，屢戰屢敗，元廷頗加詰責，答失憂恚而死。其子孛羅帖木兒，曾任四川左丞，隨父在軍，父歿後所遺部眾，歸他代領，頗得勝仗，克復曹、濮諸州。至察罕帖木兒移軍河南，孛羅帖木兒恰奉命移鎮山西，駐紮大同，令衛京師，他想並據晉冀，擴充權力，所以發兵掩擊冀寧，坐實孛羅帖木兒罪狀。察罕帖木兒怎肯干休，自然調兵拒戰。為將帥不和之始。元廷聞兩帥互爭，忙遣參知政事也先不花等，往與調停，令孛羅帖木兒守石嶺關以北，察罕帖木兒守石嶺關以南，兩下各遵約退兵。不意隔了數日，又有旨命孛羅守冀寧，真是憒憒。孛羅帖木兒即出兵趨冀寧城下，守兵不納，察罕帖木兒亦派兵往襲孛羅帖木兒，彼此混戰一場，互有殺傷。自殘同類。適以召亡。嗣是搆兵數月，又經元廷遣使諭解，方各罷兵還鎮。<br>　　察罕帖木兒以宿怨已解，一意東征，自陝抵洛，大會諸將，與議師期﹔發並州兵出井陘，遼沁軍出邯鄲，澤潞兵出磁州，懷衛軍出白馬，汴洛軍出孟津，五道並進，水陸俱下。當時山東群盜，自相攻殺，惟偽宋將田豐，據守濟寧，王士誠據守東平，最稱強悍。察罕帖木兒渡河而東，大纛所經，相率披靡，復了冠州，降了東昌，將乘勢攻濟寧、東平。養子擴廓帖木兒，一作庫庫特穆爾。凡《元史》上所稱帖木兒三字，《通鑑輯覽》俱改作特穆爾。請諸父前，以大軍攻濟寧，自率偏師搗東平。察罕帖木兒即撥兵五萬，佐以關保、虎林赤等良將，令擴廓帖木兒統兵自行。擴廓本姓王，小字保保，系察罕帖木兒的外甥，察罕帖木兒愛他驍勇，養為己子，時已受職為副詹事。他領著五萬人馬，踴躍前進，途次遇著敵眾，奮力衝殺，如拉枯朽，斬首萬餘級，直抵城下。王士誠出戰又敗，勢漸窮蹙，忙遣人求救田豐，誰知田豐已歸降察罕帖木兒。那時士誠孤立無援，也只好開城請降。原來察罕帖木兒因田豐久據濟寧，頗得民心，先貽書詳陳利害，勸他投誠，田豐料知難敵，所以出降。<br>　　濟寧、東平既復，只有濟南、益都一帶，尚有悍寇占住。察罕帖木兒遂自將大軍逼濟南，另派別將攻益都。濟南城守堅固，經察罕帖木兒費盡心力，至三閱月乃下。瀕海諸郡，望風送款，獨益都孤城不能拔。元廷進察罕帖木兒為中書平章政事，餘職如故。察罕帖木兒復移兵圍益都，大治攻具，諸道並進，寇眾悉力拒守，忽天空白氣如索，長五百餘丈！自危宿起，直掃紫微垣，軍中相率驚異，察罕帖木兒毫不為意，降將田豐，請他閱營，諸將以天象示儆，爭來諫阻。察罕帖木兒慨然道：「吾推心待人，人將自服﹔若變生意外，也是命數使然，何能預防？」諸將復請多帶衛士，察罕帖木兒又不許，只命十一騎從行，甫入豐營，帳下伏甲突出，一將挺槍猛刺，貫入察罕帖木兒腹中。察罕帖木兒從馬上躍起，大叫一聲而亡。悲哉痛哉！<br>　　這行刺的將官，究是何人？乃是降將王士誠。原來益都賊目，叫作陳猱須，本與田豐、王士誠等一氣勾通，及城圍已急，復遣人密來引誘，啗以重賄，田豐、王士誠利令智昏，又復謀變，遂設計刺死察罕，察罕既歿，全軍失主，幸有擴廓帖木兒代為支持，軍心復固。擴廓帖木兒含哀舉喪，正在發訃，京使已到，齎傳詔旨，說是天變恐應在山東，戒勿輕舉。擴廓奉詔大慟，當與京使說明禍變，京使匆匆去訖。<br>　　越數日，又有詔敕頒到，追封察罕帖木兒為潁川王，諡忠義，所有各軍，令擴廓代父職守，襲有全權。擴廓拜命後，誓師復仇，攻城益急。田豐、王士誠已入城中，助賊協御。城外百計攻撲，城內亦百計守備，相持數月，仍不能下。擴廓大憤，密令人掘穿地道，以重賞募死士，從地道入城，自率大軍從城外猱登，守賊只防外敵，擲射矢石，不意城中鑽出健卒，縱起火來。若在《封神傳》中，定說是土行孫、哪&#21668;等舉法。頓時全城駭亂，大軍一半登城，一半尚在外兜圍，登城的軍士，殺入城內，擒住賊目陳猱須，並其下悍寇二百餘人。兜圍的軍士，正在城門旁伏著，巧遇田豐、王士誠兩人出逃，一聲鼓響，奮起兜拿，兩人中捉住一雙。設伏襲人，自己亦中伏被擒，正是天道好還。擴廓掃盡賊寇，便設起香案，供父牌位，推田豐、王士誠至案前，洗剝上衣，剖心致祭。祭畢，復將陳猱須等二百餘人，檻送闕下，然後再遣兵略定餘邑。山東悉平，乃引兵歸河南去了。<br>　　這是至正十六年起，至二十一年間事。點醒年月，萬不可少。惟這四五年間，北方一帶，原是兵戎倥傯，南方一帶，恰亦擾亂不已。小子只有一枝筆，不能並敘，所以將北方事總敘一段，稍有眉目，才好說到南方。南方的徐壽輝，自僭據江西後，遣倪文俊陷淝陽，應五十五回及本回全文。進破中興路。元統帥朵兒只班戰死。文俊復轉拔漢陽，迎壽輝入居，據為偽都。淝陽人陳友諒，粗知文墨，初投文俊麾下，為簿書掾，尋亦自領一軍，幾與文俊相埒。文俊佯奉壽輝，暗思行逆，被友諒察覺，襲殺文俊，並有其眾，自稱平章政事。盜賊行逕，大率類是。一面親督水師，順流而下，直搗安慶。淮南行省左丞餘闕，正奉詔守安慶城，號令嚴明，防戍慎固，江淮推為保障。至是督軍堵御，屢敗友諒軍。友諒忿甚，飛召饒州黨魁祝寇，巢湖黨魁趙普勝，水陸畢集，直逼城下。闕徒步提戈，開城血戰，殺斃敵兵無數，闕亦身中十餘槍，方入城暫憩，西門已被攻入，火燄沖天，自知事不可為，引刀自剄。妻耶卜氏，子德生，女福童，皆赴井死。守臣韓建，亦闔門被害。居民誓不從賊，多被焚死。友諒又進陷龍興，殺死平章政事道童，再派悍將王奉國，引兵寇信州。江東廉訪副使伯顏不花的斤，自衢州往援，與守兵內外夾擊，戰退奉國，既而友諒弟友德，又前來接應奉國，再行攻城，日夜鏖戰，不分勝負。嗣因城中食盡，至殺老弱以餉士卒，軍心雖未&#28067;散，卒因乏力支持，竟被奉國等攻入，伯顏不花的斤及守將海魯丁等，皆戰死。死事諸臣多半錄入，以表孤忠。<br>　　友諒既略地千里，亦思南面自尊，稱孤道寡，適壽輝欲徙都龍興，引兵東下。至江州，友諒設伏城西，自服櫜鞬出迎。及壽輝入城，門閉伏發，竟將壽輝所部親兵，盡行殺死。只饒了壽輝，及文吏數人與之東行，仗著戰艦數十艘，攻入太平。太平系朱元璋所略地，留守花雲，及養子朱文遜等，力戰被擒，不屈而死。<br>　　友諒志益驕縱，急謀僭竊，進據采石磯，募壯士數人，佯使白事壽輝前，俟壽輝接見，由壯士袖出鐵錘，奮力猛擊，撲塌一聲，壽輝的頭顱，化作兩截，腦漿迸流，死於非命。想做皇帝的趣味。友諒遂以彩石五通廟為行殿，稱皇帝，國號漢，改元大義，仍以鄒普勝為太師，張必先為丞相。方擬排班行禮，忽然天昏似墨，石走沙飛，似車輪般的旋風，從大江吹來。小子有詩詠道：<br>　　莫言天命本無常，盜賊終難作帝王。<br>　　試看&#39112;風江上卷，怒威我已仰穹蒼。<br>　　欲知後事如何，且至下文說明。<br>　　察罕帖木兒起自潁邱，仗義討賊，一戰而破羅山，二戰而定河北，三戰而復陝州，四戰而下汴梁，五戰而入山東，出奇制勝，所向必克，何其智且勇也！雖與孛羅互鬥，似犯蚌鷸相爭之忌，然孛羅實為禍始，不得盡為察罕咎，惟田豐詐降，禍生不測，以智勇之察罕帖木兒，竟為小丑謀斃，良將亡，胡運終矣！若徐壽輝僭號蘄水，起訖共十年，卒斃命於陳友諒之手，盜性靡常，何知仁義，以視田豐、王士誠輩，狡黠相似，而兇暴尤過之。然察罕帖木兒之死，似屬可悲﹔徐壽輝之死，殊不足惜。觀此回之用筆，不特一詳一略，隱寓機緘，而一可悲一不足惜之意，亦流露於楮墨間。文生情耶！情生文耶！即文見情，是在閱者。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 元史 </a>>> </font></td>
     <td width="60%" align=right><a href=57.htm>上一篇</a> &nbsp;&nbsp;&nbsp;&nbsp; <a href=59.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>