<html>
<head>
<title>開放文學--周朝秘史--第四十三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=41.htm>上一篇</a> &nbsp;&nbsp;&nbsp;&nbsp; <a href=43.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第四十三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>晉子圉逃歸嗣位　趙衰狐偃奪重耳</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說晉惠公有疾，宣群臣狐奚等問曰：「寡人疾已至危，太子又委質在秦，此事若何區處？」突曰：「先君公子九人，因驪姬之亂悉亡於外，今主公倘有吉凶，何不召集群弟，擇其賢者而立之，待與秦通好，太子歸國，然後復承其位，則鄰國聞之，豈不以主公為賢乎？」公曰：「吾之兄弟雖眾，惟重耳獨賢，今聞出亡於齊，誰能奉詔以迎之？」郤芮進曰：「臣請奉詔往迎公子！」惠公許之，芮出至外宮，惠公夫人梁氏聞其說，召芮問曰：「主上自有親子在秦，何聽狐突之言，棄子而立弟哉？」芮乃惠公之倖臣，遂就梁氏之謀，乃曰：「夫人不必致慮，臣即往秦迎太子歸國，絕卻重耳之事，有何不可？」<br>　　梁氏曰：「太子委贄在秦，汝若明請秦伯，必不肯放歸國，只宜密往秦國見太子，使之逃歸可也！」芮然之。<br>　　遂密往秦，入太子府中，至晚潛人見太子。太子驚白：「大夫何以至此？」芮請屏左右告曰：「主上將死，奉夫人命，來迎太子歸嗣。」圍曰：「吾即請秦伯命而歸。」芮曰：「不可！秦人恐晉加兵報韓原之仇，故執太子為質，今若請命，秦伯必不肯放！況國家群臣皆欲迎重耳，故使臣往齊，臣不敢拂夫人之命，捨齊而至，殿下遲疑，重耳若知，則大事去矣！」<br>　　固然之。令芮潛於後室，乃與其妻謀曰：「吾聞父命至危，吾欲歸國，恐汝廝禁，今欲子同歸，汝意若何？」贏氏曰：「子乃晉太子也！為質子於秦數年，今欲歸省，禮之當然，吾父使妾侍執巾櫛，所以固子之志也。若從子而東歸，是違父命，吾何敢逃？」圉曰：「吾請汝父命可乎？」贏氏回：「請命則不得歸！子合速逃。」圉曰：「倘整頓離此，公主告父而追之如何？」贏氏曰：「父子夫婦，人倫所在，吾既不肯背父而從夫逃，又豈肯從父而害丈夫乎？吾固不從，亦不敢言，子合速逃，不然事泄，則禍至矣！」太子是夜與贏氏吞聲訣別，遂與郤芮逃歸。<br>　　時，惠公將死，聞太子至，召入傳位，是夕公卒，群臣奉圉即位，是為懷公。梁氏召芮問曰：「太子既歸而立，汝之功也！群公子及從臣在外者若不削除，久後必有相爭之禍，此當如何區處？」芮曰：「此事誠易，但主上退朝，臣獻一計，則可盡除之。」會懷公退朝見母，芮從而進曰：「主上樂乎？」<br>　　懷公曰：「貴為大鎮諸侯，富有晉之土地，何所不樂？」芮曰：「君知其樂，未知其憂？」公曰：「何憂之有？」芮曰：「今主公在秦私歸，目下秦必有征伐之禍，一憂也；先君之子在外者多，日後結連齊楚而爭位，二憂也。」公驚曰：「然則若何？」芮曰：「明日宜詔狐突令寫書以召二子歸朝，加封重賞，狐氏二子歸則重耳孤立，不能自為。我得二子，與之同謀國事，秦楚雖大，亦不足畏矣！此一舉兩得之計也。」<br>　　懷公悅，次日設朝，問狐突曰：「今舅氏二子，從重耳出亡在外，吾欲召而用之，恐不肯歸，太師必親寫書召歸，吾當重加封賞，如不至，太師難免一死。」突辭曰：「子之能仕，父教之忠，古之制也！且策名委質，二乃有辟，臣之二子，委質而事重耳，臣又歸使事於公，是父教子為二臣也！此事臣不敢奉詔。」懷公力強狐突，詈之。突仰天誓曰：「如必欲召之，吾寧就死。」擲筆於階，倔強不服。懷公大怒，命斬狐突。卜堰諫曰：「狐突雖違君命，乃國之元親，不可加刑。」公不聽，喝令斬之！潛淵讀史詩云：<br>　　毛偃英才擇義從，賢哉狐突教兒忠。<br>　　晉懷枉迫元臣死，正氣漫漫萬古風。<br>　　卜偃出朝歎曰：「惡侯無故而殺大臣，禍必至矣！」狐突家人間突被戮，尋夜奔齊，來見狐偃。<br>　　當時，重耳在齊，安居忘返，朝夕與姜氏飲宴不出，趙衰、狐毛輩十日不能一見，乃相共謀議於南畝桑陰下。衰曰：「某等以公子而有為，故不憚勞苦，執鞭從游，今寓齊數年，偷安惰志，日月如流，吾輩十日不能一見，何能成其大事？」眾皆嘖嘖未已。忽前途一匹白馬，騎者號哭而至，眾視之乃狐突義子狐守忠也。毛婚問其緣故，忠只得直告毛、偃，弟兄大哭，怨詈懷公。眾人慰曰：「不必慟哭，候公子返國，報仇可也。」<br>　　眾人離桑陰歸府，欲謀奪公子逃歸，卻不知姜氏婢妾，彩桑於綠蔭之中，聞趙衰等謀，歸告姜氏，言公子之從，欲謀寺公子逃歸。姜氏恐其走漏消息，拔所佩劍，自為殺之。乃召趙衰等語之曰：「公子有四方之志，吾豈肯苦留，公等謀奪其歸，知此謀者吾已斬死，以絕其機。今夕吾勸公子歸國，如或不諧，吾設宴使飲大醉，公等可以車載出城，事必成矣！」衰等頓首曰：「賢哉夫人也！」遂受命而出。<br>　　次日，姜氏設宴於百花園，邀重耳賞花，酒至數巡，姜氏令侍妾折花一枝，拈於手上，目視重耳而歌曰：花正鮮兮春已歸，春歸花老鶯聲悲，浮生一夢花相似，春去春來人不回。<br>　　重耳謂姜氏回：「吾與子正青春兩敵，匹配及時，何賦此春花殘老之句？」姜氏不答，又賦一絕云：<br>　　萬物成功要及時，君如不信玩花枝，花開必乘陽春景，莫待春殘空自悲。<br>　　姜氏勸重耳曰：「子有四方之志！今因妾留此數年，安居忘返，從者欲請爾而不得，見謀於桑蔭，吾妾聞之，吾恐事露，即殺之矣！子宜速行，光陰流水，歲不久待。重耳曰：「人生如駒過隙，得適其志足矣！何必馳騁，與人爭競哉？吾將與子老歸於齊。」姜氏曰：「妾觀子離晉國，而晉不寧靜，豈非天欲以晉國與子哉！天有意於子，而子自懷安居之志，大不可也！」乃舉酒勸重耳，暢飲至晚，重耳大醉，姜氏召趙衰等，以車入宮，遂將重耳乘醉載出。姜氏謂衰曰：「公子非久居人下者，子餘、子犯皆有輔相之器，珍重勉之！」衰等再拜而出城。<br>　　漢都護大夫劉向頌曰：齊姜公正，言行不怠，勸勉晉文，返國無疑。<br>　　公子不聽，姜也犯謀，醉而載之，卒成霸業。<br>　　時，子犯御車，子餘、子推持戟而立，賈它、臼季、顛頡、魏仇等後護前擁，行六十里，重耳酒醒，見子犯前御，知姜氏以計出己，乃拔子餘之前，下車以刺子犯，曰：「汝等用計奪我，事若不濟，吾必取舅肉而食之。」子犯笑而進曰：「事如不濟，吾不知死在何處，焉得與你食之？事如有濟，子當列鼎而食，偃肉腥臊，如何可食？」重耳鮮客曰：「然則今欲知往何國？」子犯曰：「桓公既沒，諸侯叛齊，此齊不可以圖大事。<br>　　近聞楚子大敗宋人於泓水，諸侯俱備歸服，當今莫如投楚，可成大事，眾皆然之，車馬遂望楚而進。欲往楚如何，且看下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=41.htm>上一篇</a> &nbsp;&nbsp;&nbsp;&nbsp; <a href=43.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>