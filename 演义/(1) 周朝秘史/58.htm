<html>
<head>
<title>開放文學--周朝秘史--第五十九回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=57.htm>上一篇</a> &nbsp;&nbsp;&nbsp;&nbsp; <a href=59.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第五十九回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>楚共王鄢陵大敗　由基陷於萬伏弩</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　眾救&#21252;出，欒書遂依士&#21252;之計，令各寨多造乾糧，然後平灶塞井，擺列陣勢，約次日交兵。卻說楚共王登巢車而望晉陣兵勢，太宰伯州黎立於王後，王問曰：「晉兵為何左右馳騁？」<br>　　黎對曰：「召軍吏。」王曰：「何事皆聚於中軍？」黎曰：「同議謀計。」王曰：「又何張起幕帳？」牧曰：「虔告於先君也！」王曰：「今何又徹帳矣？」黎曰：「將發兵出戰也！」<br>　　王曰：「為何喧噪而塵滾滾？」黎曰：「將塞井平灶而擺陣也！」王曰：「左右可皆上馬矣？」黎曰：「受軍令也！」言未訖，晉陣上搶出一匹神駒馬，乘一個青年將領，頭戴沖天風翅盔，身披蟠龍錦戰袍，腰懸斬將刀，手提方天戟，帶領五百關西大將，相從而出。楚人視其旗號，乃晉侯州蒲也！楚兵見晉侯親出，拔寨殺來，鬥不數合，晉侯敗走，陷入污淖，馬沒四足，不能逞起。楚將潘尪，架起勁弩，欲望晉候端射一箭。欒箴大叫：「楚軍休得射傷吾主」。乃下馬跳入污泥，救出晉侯。<br>　　楚兵四下殺至，欒書、土燮拼命殺出，救出晉侯。<br>　　忽然，山坡後喊聲大振，一彪人馬殺出。楚軍視之，乃晉將魏顆殺來接應，楚兵恐有埋伏，抽轉戰馬，晉兵亦不來追，兩下收軍。趙武解楚筏來見晉侯，晉侯喝令斬之！楚之降將苗賁皇進曰：「楚王聞捉其子，明日必然親自出戰，請埋伏兩支兵，囚楚筏為誘，彼見其子痛心，必定來奪，我之伏兵夾攻，準定捉得楚王，然後將其父子同斬，豈不美哉！」晉侯然之。<br>　　令欒書調兵，魏錡告欒書曰：「吾昨夜夢入月宮，射中其月，退下於泥。」士燮曰：「此破楚之夢也！」欒書曰：「何以見之？」燮曰：「日者，周王之象。月者，異姓諸侯之國。若射月，正應楚也！」於是，兩軍各堅壘相持未戰。<br>　　次日，軍中各鳴鼓進兵，晉厲公右有欒書，左有士燮，展開軍門，殺奔楚陣，誰知陣前有一窩泥淖，黎明看得未曾仔細，郤毅御車勇猛，將晉候車輪陷於泥中，馬不能走。楚共王之子熊筏，少年好勇，望見晉候車陷，驅車飛趕過來，將次趕到，這邊欒書的軍馬亦到，大喝：「不得無禮！」熊筏見旗上有中軍元帥宇，知是大軍已到，吃了一驚，回車便走，被欒書趕上，活捉過來，囚於車中。<br>　　一夜安息無話，黎明欒書又開營索戰，使大將魏錡打陣，推出囚車，在陣上往來，楚共王見其子熊筏被囚於陣，急得心生煙火，忙叫潘妊上前來搶囚車，魏錡望見，架起一支箭颼的射去，正中楚王左眼，潘尪力戰，方保得共王回軍。時，楚王怒甚！急喚神箭將軍養由基，速來救駕。養由基聞喚，慌忙馳到身邊，並無一箭，楚王乃抽二矢付之曰：「射寡人乃綠袍虯髯者！」由基領箭，飛車來到晉陣，正撞見綠袍虯髯者，知是魏錡，大罵：「匹夫，有何本事，輒敢射傷吾主！」魏錡對答未了，由基發箭已到，射中魏錡項下，翻馬而死。由基遂近前斬錡之首，復楚王之命。史官有詩曰：夢入蟾官背射馳，月翻身復退於泥，楚王果中瞳目子，一死何由免魏錡。<br>　　又有一絕贊養由基云：<br>　　拍馬揚威虎下山，晉兵一見膽生寒，萬人叢裡誅名將，一失邀功奏凱還。<br>　　楚王大喜！令由基盡力再殺一陣，晉兵漸漸殺至，由基試發一弩，晉之步卒亦中箭而死。<br>　　日落收軍。楚王詔元帥子反曰：「此來不能救鄭，反失一公子，傷吾左目，此事奈何？」子反對曰：「此誠易事，容臣今夜思計，來日須奪回公子，解卻鄭圍，以報王仇！」王許之。<br>　　子反回帳，思計坐至半夜，計未得就。<br>　　楚有軍中小卒谷陽，見子反憂思苦索，乃以酒進，子反辭而不飲。谷陽曰：「元帥為國，深夜不眠，何辭數酌乎？」子反乃飲之，醉而不起。晉兵收軍歸寨，苗賁皇即告晉侯曰：「由基在楚，不難取勝，若今夜乘其兵敗，囚楚筏推戰，楚王恐懼，必然班師必以由基斷後，前去有地名號作「楚失磯」。此處地途險峻，宜埋伏數萬弓弩手，斲樹塞道，待由基至，舉火為號，弓弩齊射，必能除卻養由基。由基一死，楚兵不足憂矣！」晉侯曰：「吾聞養由基為神射將軍，百步穿楊，箭無虛發，曾一箭射中魏錡，安能伏弩除之？」賁皇曰：「臣父得西戎神箭二矢，號穿將鶻，後莊王收去，楚子帶而出征，由基能一箭射中魏錡而死者，皆由此箭之神也！臣一矢射死魏錡，一矢已還楚子矣！今由基所用之箭，是兵家俗用箭，彼有善射善躲之法，安能躲得黑夜之亂弩哉？況此地名，號為楚失磯，乃由基自死之驗處，何必遲疑。」晉侯然之。遂召欒書以賁皇之言告之，欒書遂圍中軍，即命趙武引五百勁弩手，伏於楚失磯，若待楚軍班師至半，須伐兩山樹木，塞阻道路，若由基一至，舉火為號，方發亂弩，趙武領計去訖。又令士&#21252;引兵五千，隨後接應，即令囚楚公子伐在楚王寨前挑戰。<br>　　楚王聞知，急令人召子反時，子反酒醉不能起，晉兵擊鼓震天，挑戰愈急，楚王不得子反，唾地大罵，遂自殺出。郤至拍馬來迎，戰上二十餘合，楚王欲挽弓架箭，郤至搶入懷心，挺槍打落其弓，楚王往本陣逃回，晉兵一齊趕至。養由基接住一陣，令楚王火速拔寨班師，我當斷後，若待天明，晉兵至近，難以抵擋。楚王遂拔寨退軍，晉兵追之，見由基斷後，不敢趕上。士&#21252;正欲追趕，郤至詐曰：「養由基箭射如神，汝後生不知兵法，恐傷性命！」於是兩下班師，由基見晉兵不追，以為怯己，乃親自斷後，緩緩而行。<br>　　時當四更，趙武在高阜處，望見楚兵前來，全然不動，及由基引軍斷後，兵至伐倒大樹，阻塞道路，前兵至此，回報：「前有樹木塞路，不能前進！」由基問是何地名？卒對曰：「楚失磯！」由基悚然，自思此非吉兆，速令燃起火炬，恐晉有埋伏。楚兵初燃火炬，趙武見山下火起，令弓弩齊射，由基衝突，不能得出，前有大木塞路，後有晉兵殺至。由基被亂箭射死於楚失磯下。及至天明，收其屍骸，見由基兩手各拿數十矢箭。小卒馳報趙武，趙武亦不來追，盡收降卒而回。後人有詩曰：楚將鄢陵大敗時，可憐神射養由基，背馳百步穿楊法，黑夜空教陷井迷。<br>　　哨馬回報楚王，楚王聞由基死，大叫一聲，倒翻馬下，左右慌忙救起，令潘尪問子反酒醒否時，軍士載子反於車上，宿酒初醒，反問潘尪曰：「主上何以班師？」潘尪曰：「適間晉楚大戰，子為元帥，醉酒而誤兵機，反謂王為何班師？」子反大驚，流汗浹背，正欲見駕請罪，忽楚王又差沈尹至。謂子反曰：「子為元帥，遇大敵而醉酒，不知元帥以軍法自按何如？」<br>　　子反曰：「吾知君命矣！此酒亡我也！」遂自刎而死，沈尹斬其首級見王，楚王命班師。漢劉向有詩云：<br>　　晉兵打陣亂如麻，子反醺醺如夢奢，數萬兵權隨酒喪，須知酒杯會亡家。<br>　　晉兵打入楚寨，收其粟食，又議攻鄭。鄭聞楚兵殺敗，忙寫表出降，晉受其表，與之定盟，再不許更降楚。鄭成公拜謝歸國。晉遂班師，令元帥議定功勞簿，來定賞罰。此回士燮與欒書本不欲戰，只是郤至功高於已，欒書召士燮商議。不知所謀何事，且看下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=57.htm>上一篇</a> &nbsp;&nbsp;&nbsp;&nbsp; <a href=59.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>