<html>
<head>
<title>開放文學--周朝秘史--第一○五回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=103.htm>上一篇</a> &nbsp;&nbsp;&nbsp;&nbsp; <a href=105.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第一○五回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>范睢脫廁西入秦　不韋西遊說立嗣</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說范睢者字叔，魏大梁人也。素懷經濟大才，六國咸稱辯士，幼與中大夫須賈為友，時有姓魏名齊者為魏國丞相，須賈因薦范睢於丞相府中以為門客，雖已見納而未擢用。忽一日，探子飛報：「秦使穰侯都督白起先鋒，親率大兵十萬屯於上方谷口，未知何意？」魏齊大驚曰：「秦國累欲併吞六國，未有奇謀，屯兵谷口，其實有意於魏乎？吾魏兵微將少，兼以與秦鄰近，倘或興師犯境，早晚難保，必須交鄰結縱求援，方得無事。」乃謀於中大夫須賈曰：「當今秦國倚其強勢，挾天子以令諸侯，動以百萬行師，今魏國勢弱難敵，欲使子出使於齊，願以金帛獻於齊王，與其結好，歃血誓盟，凡有急難，互相救解，子其往之！」須賈曰：「食君之祿，當忠君之事，臣不敢辭，但臣才微智短，恐辱君命，有負於丞相所托，得一謀士同行方可。」齊曰：「為吾擇之！」須賈曰：「丞相門下，志略之士，莫如范睢，文武全才，廊廟之器，必使於四方，不辱君命。」魏齊於是范睢問曰：「汝處門下，並未有見用，須賈稱汝全才，叫吾使子以為輔行，通好齊國，以抗秦兵，事諧報捷，即在奏聞重用。」瞧曰：「鯫生才劣，不敢當職，只可役令而已。」齊曰：「須子大夫薦子不錯，子其勿辭！」<br>　　次日奏於魏王，特命須賈為正使，范睢為輔行，齎金百斤，白璧十雙，車駟十乘，二人領命，隨即整飾行裝，驅馳車馬，離卻魏地，不日至於齊國。令人報知齊王，齊王宣入，拜畢，獻其金璧。齊王曰：「卿等遠路，馳驅千里貢獻，有何見諭？」<br>　　須賈曰：「臣奉王命，以今日國非一統，虎彪七雄，弱肉強食，小為大並，特獻黃金白璧，以為進見之札，願大王歃血立盟，永以為好，倘秦一日生變，互相救援，臣等設世感德。」齊王曰：「爾魏何等之主，敢以盟督之言，陳於寡人之前也？」睢見須賈一時無有以對，乃進前而代曰：「臣主乃仁義禮智雄略之主也！」齊王乃大笑！睢曰：「大王何笑乎？」齊王曰：「笑卿過獎之甚也！」睢曰：「臣請一一奏之！」王曰：「卿言如合朕意，准盟誓！」睢曰：「封無忌於信陵仁也，政事一合於宜義也，屈身於六國禮也，魏之先王受辱忘仇致意智也，虎視四方雄也，以策交於大國略也，由此論之，乃為仁義禮智雄略之主！」齊王曰：「魏王頗知文學乎？」睢曰：「任賢使能，志存雄略，雖有餘閒，博覽群書，然不如書生尋章摘句而已！」<br>　　齊王歎曰：「使於四方，不辱君命，可謂士矣！雖儀秦再出，亦不過如此。」<br>　　於是，敕下光祿寺，安排筵宴，令丞相段乾朋主宴款待。<br>　　次日，乾朋見范睢有威可畏，有儀可像，與之談論，終日不倦，遂背了正使，單宴范睢，齊王又賜黃金一笏，以表好賢之意。<br>　　時須賈寓於館驛，見范睢私自出入，舉止異常，窺見齊王賜以金酒，賈又不與，疑難以國政賣與乾朋，恐妨於己，遂設以詭計，辭了齊王，先自逃歸，而睢實不知之。及賈歸國，告於魏齊曰：「范睢賣國之臣也！與吾同使，卻乃背地受其金酒，與段乾朋談論終日，實把魏國優劣，被其肝膽，盡訴於齊，倘齊國興兵伐魏，露其根腳，難以防敵，是以特先告知！」魏齊曰：「狼子野心之輩，誤國大事，誓除此賊！」賈曰：「彼惟恐丞相見罪，故遲疑不敢歸國。」<br>　　言畢，睢乃飛馳而至府下，魏齊問曰：「炫國政賊！為何來遲？」睢對曰：「齊王重排筵席款待，是以歸遲！」魏齊曰：「其宴非待使之宴，乃賣國政之宴也！齊王既已得排筵宴，正使無分，偏為輔行而設，吾今亦以待汝，有何不可？」即令左右剁草雜豆一盆庫馬一匹，與睢同食，仍令獄率決瘠痛打一百，皮開肉綻，血流滿階，自辰至酉，體無容錐之處，拍脅抉齒，六問三推，范睢伏於階下，真個有屈無伸，怎禁刑上加刑，連聲叫屈，詐為死狀！左右報曰：「丞相略息虎威，范睢死矣！」魏齊即令鄭安平、楊安二人，以草蓆收屍，棄於驛前廁中，使僕人更遺尿於口。鄭安平懷惻隱之心，見睢負屈打死，實為可憐，身體微動，知其未死，乃移於潔淨處，夜至更深，潛於戰場取死人，換以睢之衣帽，加於屍上，以為脫身之計，而睢匿藏於安平家內，得以不死，更令變其姓名，稱為張祿，國中都無有知者。<br>　　及秦大夫王稽奉使於魏，聞睢之事，乃問於左右曰：「范睢何如人也？犯著甚罪？如此死之苦也！」適值安平跟隨魏齊相詣王稽於驛館，知其聞及此事，乃私告於王稽曰：「范睢為人文師孔孟，武計孫吳，動止可法，口若懸河，輔行使齊，齊王見其辯口，乃賜之黃金及以牛酒，正使須賈含羞逃歸，而諂於魏齊，丞相疑睢以國陰事告齊，故必置之死地，可惜空有大才，而不得大用也！」稽曰：「死者不能復生，此人失於計較，既知事敗，何不勿歸魏國，先自逃於吾秦，得免其禍矣！今秦求賢如渴，何愁不得大用乎？」安平曰：「亦命之非也。今安平家有一故人，姓張名祿者，亦大梁人也，勝於范睢十倍，大夫若肯薦用，必有利於國！」稽曰：「可引個見否？」安平見稽有薦美之心，遂以睢得未死之情告之，至夜半時分，扶睢見於燭下。稽謂睢曰：「先生苦情，吾已知之明矣！然安平家非子之地，為今之計，莫若吾以車子藏汝出城，臣事吾秦，以子之才，必得近幸，汝意如何？」睢曰：「深荷顧垂，睢盼脫離顛沛，只恐秦王不納，其時將安所適？況又疑懼太深，萬一謀事變成是非，累及大夫，畫虎不成反類狗也！」稽曰：「當今秦王，欲並六國，廣招天下賢良，智士雲集，況又秦王寬仁大度，兼以王稽薦賢為國，有助於吞並六國，安有不容之理？」<br>　　睢曰：「誠如是，倘得寸進，再生之恩，銜環報德。」<br>　　次日，王稽辭了魏王出城，藏睢於車內，只做交聘之物，從者推輪，送車雲飛，直望西路而行，迢遞數日，至於秦國。<br>　　時，昭襄王即位，文武齊班，王稽入朝，奏王曰：「臣奉使於魏，見有一人，姓張名祿，此人極能運籌決勝，先遭須賈之譖，後致魏齊之答，今離魏地，臣引歸國舉薦用之，併吞六國，萬無一失！」王令宣人張祿問曰：「王稽薦卿於寡人，有何奇術，可以併吞六國，一統天下乎？」張祿對曰：「戰國以來大小強弱之不一者，皆以天時地利人和之失耳！當今之世，七國爭雄，惟秦最強，山川險因得地利也，兵用之利得人和也，特以用賢不當，故不能併吞六國，何以見之？大王內貴專權，穰侯用事，權臣在內，以致忠臣不能立功於外。據臣之計，齊楚之遠，則以幣帛交聘，三晉鄰國之近，則以兵甲不時攻之。君子立朝，小人居野，不半載餘，視天下其如運諸掌矣！」昭襄王大悅曰：「張祿，世之高士！何寡人相遇之晚也！」乃封勝為客卿，教以遠交近攻之策。<br>　　王之得睢，如魚之得水，日與王談論天下之事，大稱王意。<br>　　時，穆侯魏冉用事，睢每悅於昭襄王，貶罷其職，而睢代為相，號稱應侯，入朝不趨，履劍上殿。麗泉詩云：<br>　　范睢何為賣國臣，更名張祿仕於秦，魏齊獻首穰侯罷，果是雄才敵萬人。<br>　　范睢既仕於秦，得專征伐，歲加兵於三晉，名揚六國，威鎮諸侯。至是，魏國俱其豪伯，乃遣中大夫須賈，齎貢金帛，出使於秦。須賈奉命，不日至秦。寓於咸陽驛中。范睢喜曰：「須賈到此，死期近矣！」遂裝作舊日規模，步行至館驛。須賈一見，大驚曰：「范睢因無恙乎？吾以汝為魏齊丞相打死，為何得命在此？」范睢曰：「須彼時將吾屍首棄於河側，深得魚翁之力，救得一命，僥倖得以至秦，今蒙張祿丞相養為門客，恩深似海，適聞大夫到此交聘，特來相訪。」時值臘月，冷氣逼人，睢乃假為戰兢之狀。賈曰：「范兄薄衣蔽體，一寒如此，吾之所著者新厚之衣，特脫一件與兄遮體何如？」難曰：「大夫所著者，吾何敢當！」賈曰：「古人道衣衫不整，朋友之過，何忍吾兄之寒如此！」隨即脫一綈袍與之。睢曰：「深感賢契溫暖之德，難以補報，但不知大夫因何到此講和？」賈曰：「因秦用張祿為丞相，前月下戰書，要來攻我王城，因商議到此講和。今魏王布有夜明珠六顆，四顆獻與秦王，二顆送與張祿丞相，賈求善言，敢問吾兄行館何處？」難曰：「吾為丞相門客，就於相府廊下居住，丞相大小之事，一一與吾謀矣！」賈曰：「既如此，煩吾見明日方便，千萬借重！」睢曰：「丞相事忙，不如今日吾代大夫引轡而往！」賈曰：「深荷指引。」<br>　　范睢遂為賈御車至於相府曰：「吾先入相府，為大夫通報相迎！」<br>　　須賈侍立門下，候立久不出。乃問門下曰：「范叔遞上府，久不出者何也？」門下曰：「向者吾相張祿告私行到驛訪友，何得為范叔乎？」須賈大驚，知其見欺，乃解帶脫衣，膝行入府謝罪！睢坐於堂，責讓之曰：「無義逆賊，禽獸不如也！吾今以德報怨，不似汝譖吾受非刑之苦也！鄰國來使可待以厚禮與其歸國，使其見我大國之威儀！」這令左右，大排筵席，邀諸侯，請賓客，羅列而坐，分次而飲，置剉豆草一盆於前，牽馬令賈與同食之。時，賈羞慚滿面，氣填胸臆，伏於地下，只得並馬啖而食之。睢又責之曰：「爾所以得不死者，以咸陽驛中綈袍相贈，戀戀尚有故人之意爾！猴鼠之輩殺之無益，放你回國，報與魏玉，速斬魏齊首級來獻，不然則屠大梁城！」<br>　　須賈含羞滿面歸於魏國，先告於魏齊，魏齊大慌，私奔於趙，藏匿故人趙平原君家，後范睢興兵伐趙，誘執平原君歸國囚於獄中，遣卒致書於趙王曰：「不得魏齊之首，則吾不出王弟平原君勝矣！」魏齊知無路，乃自刎而死，趙王取魏齊首級，藏於匣內，令送秦以贖平原君復於趙國。使者獻上首級，范睢喜曰：「釣不設餌，何以得魚，不執平原君，何以得魏齊之首，今吾仇已得復，恥已洗雪，志已伸矣！」秦王既用睢策，歲加兵三晉，斬首數萬，卒並六國者，范睢之策也。麗泉詩云：<br>　　須賈讒言起禍胎，范睢屈勘受哀災。<br>　　王稽若不潛歸秦，空負遠交近攻才。<br>　　當時，秦王稽大夫為因引薦范唯，不意睢反權傾己，位居其上。前寫諸侯以謀伐秦之故事敗於市，秦王臨朝而歎曰：「內無良將，外多強敵。」范睢懼，蔡澤謂睢曰：「四時之序，成功者去。」睢乃稱病而免，蔡澤代之，不在話下。<br>　　卻說趙惠王，一日升殿，左有文官商相如之徒，右有武將廉頗。公孫幹之輩，群臣山呼，拜舞已畢，分班而立。趙王謂廉頗曰：「前日秦遣上將王齕、王剪親率大兵二十萬侵犯寡人之國，深幸將軍破敵之力，今特封卿為下大夫中將軍之職，以表朕意。」廉頗上言曰：「事君以忠，巨子之職，臣何敢望賞乎？且臨洮之捷，亦賴陛下洪福，臣何力之有？」於是，頓首謝恩而起。卻說客卿班中，有秦王之孫名異人者，乃秦王太子，柱之子，昭王之孫也。秦王志圖吞並，因索趙連城之璧，趙王用藺相如計，卒全璧歸趙，秦王氣奪，因此二國修好，以異人為質，異人留趙已經三五寒暑矣！時正立於階下，趙王猛思昔日奪璧之辱，呼異人而叱之：「汝質朕國，不曾有慢於汝，汝祖父何不仁之甚？又屢舉兵犯境！」喝令武士推而斬之！其時，唬得異人魂不附體，無言可答。適有藺相如出班諫曰：「不可！今日秦國國官兵強，若斬此子，遂成大隙，秦必復加兵來攻，趙國不寧矣！不如赦之，永質在此，不成仇隙，亦不敢加兵，百姓得安，趙國太平也！」王曰：「善！」即從之言。遂放異人，命公孫幹為監守使，領異人歸第。王乃謂公孫幹曰：「卿直嚴鑒此子，不可縱之歸秦。」<br>　　於是，公孫幹領異人出朝，行至街上，前排頭踏各執藤棍，後列軍卒手舉荊條，百姓擠擠嚷嚷觀看異人。只見那人叢中立著一位官人，生得白如傅粉，口若銜丹，身長七尺，年紀三六，頭戴青紗角巾，身穿絲絹圓領衫，腰繫絲條，腳穿繡鞋，陽翟人也，姓呂名不韋，看著異人，乃自語曰：「此人有天子之表，龍鳳之姿，可為繼世之君，此乃奇貨，可以居之也！」遂問眾人曰：「此被監之人是誰？」百姓對曰：「其人當金枝玉葉，秦朝龍子龍孫，乃是秦昭王太子柱之子名異人，現質於趙國。<br>　　因前日秦復兵犯境，趙王怒欲殺之，左右力諫而止，所以拘繫此子！」又問：「監押將軍是誰？」百姓又答曰：「其人乃趙國大將軍公孫幹也。」百姓自相問曰：「此人何人也？」有識者曰：「此人是陽翟大賈呂不韋也！其人天資穎悟，智識高明，兼能風鑒，見那界人天子之相，為奇貨可居也！」麗泉詩云：<br>　　異人原自相非常，質趙令人動容傷，天運循環生子政，故交六國事秦強。<br>　　卻說呂不韋見了異人，遂潛跡回家，見父問曰：「富者殖利幾何？」其父言曰：「放錢五分，種田七分，為客十分，其利有數而已！」不韋又問父曰：「貴者殖利幾何？」其父說曰：「貴者其利不盡數也！」不韋又曰：「放錢勞心，種田勞力，為客風霜，其利有算籌，今秦王孫異人者，兒相此人，龍准而鳳顏，必有天子之位。目今質於趙國，兒欲以千金賂趙王權臣，救還秦國，以圖富貴，其事若何？」父曰：「可，其利萬倍，富貴無窮矣！」<br>　　於是，不韋次日拜辭父親，將金玉往邯鄲城。不一日，來到公孫幹門首，致意而報，相引而入。於是不韋入內，當廳就拜，公孫幹亦半揖還之。施禮已畢，分坐飲茶訖，不韋欠身而起曰：「小可呂不韋，陽翟人也！因祖旅江湖，久違鈞顏，今日回家，道經於此，久仰尊名，特來謁見將軍，無可效芹，特有黃金三十兩，不足為儀，聊表微忱，望乞笑留是幸！」幹曰：「識荊之初，既辱高軒，何必厚儀，人之無功，不敢受祿，謹奉返璧。」不韋曰：「此非遠方之珍，何足為禮，望乞笑留是幸？」幹喜受訖，設酒以待，因問不韋曰：「先生貴庚？」<br>　　不韋答曰：「小子年正二旬。」幹言曰：「汝小我五歲，從今以後，兄弟相呼，休得見外！」於是，不韋拜幹為兄，二人同飲大醉，公孫幹留不韋宿至天明。次日，乃是端午佳節，公孫幹在後廳排宴，十分齊整，款待不韋。怎見得好處，但見：<br>　　門懸綠艾，戶掛青蒲。水晶簾捲，假須錦繡。屏開孔雀，從人笑樂。白玉杯，美酒浸香蒲，小童歡捧黃金盤。角黍堆碧玉，食烹異品，味獻時鮮。弦管笙簧，奏一脈清音雅韻；綺羅珠翠，排兩行舞妓歌兒。當筵歌，口啟櫻桃；對席舞，腰搖嫩柳。消遣壺中閒日月，邀游身到醉乾坤。<br>　　公孫幹與呂不韋，慶賞佳節數日，及不韋見皇孫異人在隔居閒坐，明知是秦國皇孫，佯作不知，故問於公孫幹曰：「隔居閒坐者其人是誰？相貌不俗，莫非將軍之公子乎？」幹曰：「非我小頑，乃秦昭王皇孫異人在此為質者，趙王令我監管在此也！」不韋曰：「原來此人是王子王孫！』聊起身道曰：「小弟斗膽，一事敢與賢兄言之，幸勿見阻！」幹曰：「願聞從命！」不韋曰：「弟與異人入席同飲不妨麼？」幹曰：「賢弟要他相陪，即令他來！」於是，就請人來。異人施禮已畢，坐在一旁，輪杯換盞，飲至半酣，公孫幹起身如廁，不韋低聲而謂異人曰：「今秦王老矣！太子愛華陽夫人而無子，殿下之兄弟二十餘人，今殿下居其中，不甚見幸，太子即位，殿下不得爭為嗣矣！況汝為質於此，何日得歸秦國？」異人聽罷，慘然出涕曰：「吾亦知此，俱未有脫身之計耳！奈何！」不韋曰：「能立嫡嗣者，獨華陽夫人耳！韋雖家貧，願以千金為殿下西遊行計，而見太子與華陽夫人，說其立汝為子，再來救殿下回國為嗣，你意若何？」異人曰：「必如君策，秦國與子共之！」<br>　　不韋即將金五百兩與異人而言曰：「汝將此金交結趙國當權者及公孫左右賓客，吾來日往西去也！此事爾我知之，切勿漏泄。」異人謝而言曰：「得先生重救，銘心刻骨，何敢忘所自乎？倘能還秦為君，生當為公擇地而封，死定名標麒麟而益子孫，世世襲封侯爵，必不忘也！」言將盡，公孫幹至，各人又飲了數杯，不韋起曰：「小弟力不勝酒，來久今就告回。」公孫幹曰：「賢弟再耍幾日！」韋促要行，幹留不住，只得親送出門，相別回府。<br>　　不韋至家數日，收拾黃金五百兩，收買奇物玩好，自與家人望西而行。行了數日，不覺早到咸陽，因故人鄭子莊相引，寓於城郭，在華陽夫人的姐姐家中安下。次日請主人相見，各施禮畢，不韋曰：「小子乃邯鄲人姓呂雙名不韋，奉皇孫異人之命，特來拜訪皇姨丈也！山城寂寥，無可以頁，取奉黃金十兩，略為拜見之儀，伏乞笑納甚榮幸！」皇姨丈曰：「有勞貴步，下顧寒舍，素無一面之識，垂賜黃金，何以克當，我欲卻之不恭，受之有愧，只得汗顏領受矣！」隨即大設筵席相待，酒至半酣，不韋起言曰：「始間所告未盡，今者剖明，有皇孫異人，質於趙國，多多拜上皇姨丈，又有黃金五十兩寄與皇姨，以為買果食之資，聊效獻芹之憂，令吾面授，托請一見！」<br>　　由此皇姨丈叫皇姨出來，不韋施札，將金授與皇姨，皇姨大悅而言曰：「此物雖是姨孫奉來，有勞足下遠送，生受跋涉，今皇孫在趙國，還思回故土不思也？足下必知其詳！」不韋答曰：「在下與皇孫公館對居，有事必與吾說，吾亦盡知其詳。<br>　　近秦王舉兵攻趙，王欲將皇孫來斬，百姓盡知其事，各以命相保。」皇姨曰：「百姓為何保也？」不韋曰：「自皇孫人趙為質，盜賊屏息，五穀豐登，萬民復業，趙國太平，為此民感其德，又每遇秦王太子夫人聖壽元旦之日，及月望時節之辰，必清齋沐浴，焚香向秦而拜，自責不能得報生養之恩，萬民感其賢。」皇姨曰：「皇孫有此賢德也！」呂不韋又言曰：「今皇孫在趙，夙夜涕泣，思念太子夫人之思無報，因此修書一封，及寶三件，令吾前來，與國君夫人上壽，來日托煩皇姨引見。」<br>　　皇姨曰：「此事容易，委翌日引足下去見！」不韋乘間問皇姨曰：「秦夫人有幾位皇子？」皇姨曰：「無有！」不韋曰：「今夫人寵而無子，不以繁華時早自結於諸子中賢孝者，舉以為嗣，誠恐他日人老花殘，色衰愛馳，國君別寵，富貴不長耳！」<br>　　皇姨曰：「正由此而猶豫也！」不韋曰：「吾有一計，能令夫人無子而有子，亦能終身受寵於秦矣！」皇姨曰：「何計可以教妾？妾教夫人必重賞足下矣！」不韋曰：「今皇孫異人賢孝，自知是夏姬所生，又是中子，不得立以為嗣，夫人誠以此時拔而立之，是異人無國而有國，彼必感夫人之重恩，豈敢遺忘也！誠能如是，夫人無子而有子，生則為後寵於秦，死則立於太廟正祀矣！」皇姨曰：「足下之計極妙！來日以此告夫人，必賞足下矣！」言罷，各自歇息。<br>　　至次日，皇姨引不韋入宮見華陽夫人。皇姨先進宮裡，美人見皇姨進來，各敘禮畢，夫人曰：「多時不見吾妹，渴心生塵，今何自至？」皇姨曰：「今有質趙皇孫異人，將夜明珠、照顏珠、溫涼盞及書信一封，令呂不韋傳來人拜與國君夫人上壽，現在宮門之前，未敢擅進，托我引來，故自至耳！」夫人言曰：「令他進來！」不韋至宮，四拜畢，夫人命起立，站在一旁。不韋將書信同三件珍寶遞與夫人，夫人看了大喜，曰：「今國君出獵未回，其書待他歸來開讀。」不韋曰：「小人臨辭皇孫，皇孫叫小人傳他人拜來拜國君和夫人，小人就此下拜！」夫人曰：「汝且退回寓中安下，待國君回來，令人喚汝，可來同拜未遲！」於是，不韋退回去訖。<br>　　夫人謂皇姨曰：「今國君有子二十餘人，皆非我生，況異人乃夏姬之子，難得此子如此孝心！雖質居千里之外，還以我為念，將寶珠來慶壽。」皇姨乘間乃將不韋言異人之賢孝之事說了一遍，夫人一聽了大悅曰：「此子再生，使我得之可也！」<br>　　皇姨又言曰：「妾聞異人之賢，名聞天下，更夙夜泣思國君夫人矣！目今夫人雖寵，奈何無子，使我代汝憂矣！」夫人曰：「正為此事，夙夜無寐而煩惱也！」皇姨曰：「何不乘繁華時自結於諸子之中賢孝者，舉以為嗣也！誠恐他日人老花殘，色衰愛馳，國君愛解寵移即休矣！今異人賢孝，不辭千里之遙，而令人將寶物與夫人壽，依吾之計，不如立此人為嗣！否則吾妹雖寵，一旦身死，身後無嗣，不能正把太廟矣！夫人依我之言，誠能以此時拔之而立異人是無國而有國。異人感夫人之德，是夫人無子而有子也！則生死俱寵於秦矣？」夫人曰：「其事甚合我意！怎奈異人質於趙，怎能得回？」皇姨曰：「可同不韋畫策救回。」<br>　　正議之間，宮人報曰：「國君回矣！」夫人接入同坐，皇姨近前施札，國君命坐。國君抬頭見夫人俯首流淚，因問曰：「夫人何為煩惱之甚？」夫人乘間言曰：「委有一言，未敢冒於殿下！」國君曰：「但說不妨。」夫人曰：「妾今無子，欲向東宮求螟嶺一子，恐殿下不允。」國君曰：「是何言與，我今有子二十餘人，不問那人，隨夫人自選一個為子。」夫人曰：「諸子畢有母，獨異人無母，況此子為人賢孝純厚，若得為子，是妾平生之幸也！」國君曰：「異人現質於趙，怎能得回？且夫人何以知其賢孝？」當時，夫人將皇姨之言，一一說了一遍，及將上壽寶珠遞與國君。國君大喜！曰：「吾兒有此孝心也！」夫人又將書信進上，開封而讀其書曰：<br>　　　　不肖兒沐浴百拜稽首頓首於雙親安國君既華陽夫人殿下千秋齊年。兒自別膝下，摩時不意於左右，無奈雲山飄渺，道路阻長，所憾不能奮飛耳！兒今身在於趙地，心不離乎秦疆，思親假寐而求歡，莫不涕淋而惆帳。兒每思，生雖夏氏養，幸夫人而得至於今日質此，何由得報也！由斯夙夜懷愁不已。兒感國君夫人生我養我，而不得在於左右，冬溫夏扇之奉，是如空然生子也。兒又思，有雙親在官，而不得披彩衣之樂，報生養之恩，由此未嘗不三歎而流涕也。知我如此，不如不生兒矣！無有效意，輒具夜明珠一顆，照領珠一扇，溫涼盞一雙，敬今呂不韋傳我八拜，前來上壽。伏望雙親休以不孝之兒為念，善保龍體，候登九五之位。勵精圖治，立致太平之基。萬壽無疆，此兒之願。今因便，貢以尺素，以傳八拜，敢效華封之三祝，及通問安之微忱。為此冒干龍威，不任激切屏營之至。<br>　　國君讀罷其書，涕淋如雨，夫人亦垂淚不已。國君泣曰：「何計能救此子回秦也？」皇姨曰：「今有使命呂不韋，妾觀其人足智多謀，君若與之同議，必能救回矣！」夫人曰：「可令人喚來商議。」<br>　　於是，去召呂不韋，不韋至宮，拜伏於地，言曰：「願殿下千秋，夫人齊年！」國君令平身。不韋又曰：「小人傳皇孫八拜，今當就此拜還！」於是便拜，拜訖，國君與夫人雙淚交流。國君拭淚謂不韋曰：「今日欲立異人為嗣，奈質於趙國，無計脫離，敬請益於足下，何計教於我也？」不韋曰：「殿下肯立異人為嗣，小人不惜千金賂趙之當權者，必能救回公子，誠恐殿下戲言耳！」國君曰：「汝若不信，就刻玉符約誓為嗣，委足下去救也！」不韋曰：「謹領尊命！」於是，不韋拜辭歸店，至次日又來宮中，國君將玉符付與不韋，不韋受訖言曰：「來年五月內，救皇孫還朝，殿下可命一員大將，引兵沿途接應，以防不虞。」國君曰：「我自令將率軍馬前來接應，汝可用心，勿使有誤！倘救得吾兒還國，汝之富貴非輕，同其休戚！」言罷！將銀百兩以賜不韋，以為贐，不韋拜受。欲知後事如何，且看下回分解。麗泉有詩曰：誰似商人呂不韋，肯將金寶換金魚，華陽一進強秦計，何用男兒苦讀書。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=103.htm>上一篇</a> &nbsp;&nbsp;&nbsp;&nbsp; <a href=105.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>