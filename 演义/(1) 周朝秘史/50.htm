<html>
<head>
<title>開放文學--周朝秘史--第五十一回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=49.htm>上一篇</a> &nbsp;&nbsp;&nbsp;&nbsp; <a href=51.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第五十一回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>秦孟明崤山大敗　晉先軫狄陣困死</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　鄭伯問計，武曰：「使一路各置寨柵，深溝高壘，先遣有智之主前去說退其兵，兵若不退又不能進，然後我求救於齊、楚，秦兵必破矣！」鄭伯大悅。遂使報馬，號令一路關隘守臣，毋得與秦兵交鋒，只許深溝高壘，樹立寨柵以拒之。又問：「誰敢往說退兵者？」滿朝士大夫皆懼秦威勢，無一敢承擔者。<br>　　忽近臣奏：「有在城庶民姓弦名高者，敢承旨往秦。」鄭伯宣來，問其何以能說秦師？弦高曰：「臣常出商於秦，素知孟明之志，願得牛馬二十匹，黃金數百斤，必能說退秦師，免卻一國刀兵。」鄭伯遂給牛馬金帛，許其退秦，然後封官。<br>　　弦高領牛馬說秦，遇秦兵於滑，入見孟明曰：「寡君聞先生將兵伐鄭，已先求救於齊、楚，特使小人獻上黃金、牛馬，居則具一日之積，行則備一日之儲，乞退三軍，若必欲進兵，待齊。楚救兵至，然後交鋒。使秦勝則招大國之恨，倘鄭勝反為大國之恥，願先生熟思之。」孟明正在馬上躊躇，西乞術進曰：「軍師決意東征，何聽野人之言？」孟明遂叱退弦高，令先鋒速進。<br>　　忽有二哨馬回報：「齊楚兵救鄭，已屯於滑矣！」孟明遲疑不敢進兵，調先鋒班師。先鋒白乙丙告曰：「軍師承命代鄭，若不交鋒而回，奈天下談笑何？既不伐鄭，不如偃旗息鼓，從崤山而出，襲卻晉地，建功而歸，方可掩得此恥。」孟明曰：「晉有趙子餘、狐子犯等在，豈可輕襲？」丙曰：「晉國雖多謀士，然文公初喪，新君幼弱，必不準備，此去必然立功！」<br>　　孟明大悅，調大兵偃旗息鼓，銜枚由崤山襲晉。<br>　　卻說晉襄公君臣正在議事，有哨馬報：「秦用孟明為軍師，起兵犯界。」趙衰曰：「孟明乃淺謀之士，輕舉妄動，代鄭不成，故欺主公弱幼，來襲晉邀功。臣等早知秦兵必至於此也！」<br>　　襄公曰：「然則若何？」狐偃曰：「速召元帥先軫相議。」襄公正欲召先轉，先軫卻自來見，曰：「臣聞秦伯棄百里奚、蹇叔，而用孟明將兵伐鄭，不日必至我國矣！」襄公曰：「子餘、子犯正議此事，故召卿商議。」軫曰：「臣料秦兵必從崤山出，請降詔許我臣調度，臣敢保國建功！」襄公遂詔先軫行兵。<br>　　次日，晉襄公墨崤興戎，以先軫為元帥，調兵二路於崤山左右，又令將士伐崤山樹木塞其歸路，諸將領計去訖。先軫自率大軍繼後而行。不數日哨馬報：「秦兵過崤！」先搶大喜曰：「匹夫果不出吾所料！」乃親自出馬，秦先鋒白乙丙問曰：「來軍是誰？」先軫曰：「吾乃晉國中軍元帥先仲車也！汝等莫非秦兵耶？」丙曰：「然！」軫曰：「吾等汝多時，今日方至。」更不打話，拍馬直取乙丙。乙丙搶刀便迎，鬥了數合，見崤山上紅旗亂動，晉之伏兵四下殺至，孟明知晉兵有備，麾後軍先退，先軫追至山下，望孟明端發一矢，射孟明落馬，蹇元傑正欲來救，被先軫拉下馬來，活捉回寨。白乙丙與西乞術引敗兵奔歸崤山，萊駒伐兩山樹木，塞其歸路，乞術捨命望萊駒殺來，戰不數合，先軫裨將狼驔大喊一聲，活捉乞術而去。<br>　　萊駒上馬，盡收秦之降率而歸，先軫因此三人秦凱回朝，見襄公。襄公謂趙狐曰：「秦人果不出公等所料，大賞諸將，升狼驔為中軍都護。」趙衰曰：「秦兵若知一戰被捉三士，必然率兵報怨，姑且因此三人，待伐秦得勝，然後與秦囚同斬。」襄公然之，令四起三人，遂令先軫大操將士，擇日具兵西伐，群臣各散。<br>　　襄公退朝，其母辰嬴，聞捉秦之三士，乃告襄公：「秦國孟明等妄起三軍，交構秦晉之怨，吾量秦伯必恨此三人，我國殺之無益，不如令還秦伯，使其自斬示眾，庶息二國之兵。」<br>　　襄公難違母命，遂放三囚歸秦。孟明等得解枷鎖更不入謝，抱頭鼠竄而去。先軫聞知大怒曰：「武夫用力方獲秦囚，主公何聽夫人之言而放耶！墮軍法而長寇仇，能無亡乎？」遂使中軍大夫陽處甫領兵追之，孟明等三人連夜走至少陽河口，河中又無船支，不能渡河。三人仰天號哭，忽見上流有三五小舟飛射於岸口，船上有人絳袍玉帶，左箭右刀，聞岸上哭聲甚眾，乃遙謂曰：「傍岸而哭者何人？」孟明恐是晉舟不敢答。白乙丙遠望依稀認得是秦人之船，乃向前問曰：「船頭之上莫非秦國虎翼將軍乎？」枝曰：「然！」孟明等曰：「將軍快救我等之命！」子桑急泛舟至岸，接下三人。三人問其何以至此？子桑田：「蹇先生辭朝之日，早知公等兵敗，故令校先取此舟河下應接，又教吾插赤旗於船，見南風為號，今早吾見南風擺旗，所以汎舟至岸，今果然矣！」孟明俯首歎曰：「蹇先生高見，吾不及也！」後人有詩云：<br>　　蹇叔先遺數小舟，孟明果脫陷囚徒，少陽河下南風起，直送亡人似箭流。<br>　　又有一絕云：<br>　　河下南風拂赤旗，孟明自晉奔歸時，一舡救起三人命，到此方知蹇叔奇。<br>　　子桑接得三人下船，忽岸上一彪人馬追得甚急，子桑扎住船頭，觀是何人？陽處甫催馬追至，見孟明下船，乃謂孟明曰：「寡君差我至此，特請三位將軍回去，別有所贈。」孟明在船頭拜謝曰：「晉君赦我三個，不以釁鼓，其恩大矣！若歸秦國，倖免受戮，三年將拜君賜。」陽處甫見不肯下船，回晉營而去。且說穆公聞子桑救盂明等歸，乃與文武素服出郊迎接。<br>　　孟明等待罪，穆公忙扶起，曰：「孤違蹇叔，致辱二三子，此孤之罪，非卿等之過也！」穆公重賞子桑，使孟明等各復原職，以圖伐晉報仇。<br>　　卻說陽處甫，引兵歸告先軫，先趙大怒，上表請兵伐秦，襄公許之。忽報曰：「白狄主胡人聞主公幼小，大具戎兵十萬，殺奔晉國而來。」襄公大驚。先軫曰：「白狄為晉內患，請先伐之，而後加秦。」公然之。遂令先軫率兵伐狄，先軫升帳，點集諸軍，獨狼驔後至。先轉怒其違令越期，喝令推出斬之！<br>　　眾將力保，先輟黜罷其職，以孤鞠居代為中軍都護，以欒枝為先鋒，郤缺、先都為左右隊，大發精兵十二萬出絳州遇狄兵於箕，對狄營二十里下寨。哨馬報：「狄人兵威甚銳，不可輕敵。」先軫令先鋒欒枝次日出馬，戰不數合，卻被黑天大王之子黑登支所敗歸營。<br>　　先軫次日，領郤缺、且居親自出馬，只見狄兵陣裡，門旗開處，一將當先，大叫：「晉兵誰敢出馬？」先軫視其旗幟乃黑天大王之子黑登雲也！先軫便不答話，拍馬直取登云。登雲挺槍來迎，二人戰上二十餘合，不分勝負。狄兵陣後，喊聲大振，衝出一隊鐵騎，左衝右突，晉兵披靡大敗。先軫見諸軍敗走，勒轉馬頭，單騎殺入狄陣，狄之鐵騎四圍殺至，先軫困於核心。其子且居與郤缺衝突於外，欲救其父，爭奈狄兵以鐵騎撓其來路，二將不能殺入。自辰至午，先軫在該心，力斬狄兵首級百餘，救兵不入，遂中箭而死。後史臣有十二句贊先軫云：<br>　　賢哉先仲車，獨冠邦家傑。<br>　　盡職事文公，罄謀著楚烈。<br>　　崤山擄孟明，城濮摧荊羯。<br>　　雖困狄兵圍，威風猶猛烈。<br>　　哀哉救不來，捨身盡臣節。<br>　　千古仰高風，英名常赫赫。<br>　　狼驔雖被元輟黜為卒伍，其心服軫之義，見先軫被困，欲殺入救之，忽同班者告曰：「公被元帥黜罷，今日何必捨命救彼？」驔曰：「元帥，以公法黜罷，豈忍以私仇為報？吾今救元帥縱使喪命，死得其所矣！」遂拍馬殺入重圍，尋見軫之屍，相抱號哭，亦被狄亂箭射死。先輟雖中箭而死，其屍端正不僕，狄兵近前欲砍其首，軫怒目揚鬚，精神不歿，狄人恐懼，歸告黑天大王。黑天大王命砍其首，以沉香木匣盛之，差小卒送還晉寨。先且居見送父之首級，放聲大哭，開匣視之，顏面如生，且居哭告曰：「我父有靈，待子擒此胡狗，以削父仇。」其首方瞑目。後人有四句贊狼驔云：<br>　　先軫秉公馭將士，狼驔懷義不行私，捨身救主並同死，正氣堂堂大丈夫。<br>後人有詩云：<br>　　英雄壯氣吞胡虜，誤入重圍喪本身，怒目精靈猶傑士，揚鬚慷慨若生人。<br>　　三魂未報當時恨，七魄何能降祚神。一聽且居酬志語，甘心便朽目方瞑。<br>　　且居見父之首，不勝忿怒，便欲出戰。郤缺止曰：「狄兵甚銳，不可輕敵，當以計取。」且居曰：「計將安出？」缺曰：「狄人以吾初喪元帥，必欺吾怯弱，今令三軍詐稱舉元帥之喪班師，伏兵於&#27094;馳山下，得其來追，舉火為號，一戰則狄可滅。」且居然之。遂謂欒枝、先蔑各引本部精兵，伏於&#27094;馳山東西二角，郤缺伏於山頂，以候舉火為號，令且居掛孝，三軍一齊舉哀，偃旗息鼓，徐徐班師。<br>　　早有人報知狄主，其子登雲請兵追之。狄主曰：「不可！<br>　　此必晉人詐誘我軍也！」登雲曰：「晉之謀勇雙全者惟先軫一人，尚且被吾困死，其餘有何高識，父親不必疑慮，遂領兵直趕五十餘里，來至&#27094;馳山。時當酉未，登雲促兵趕上。郭黃龍曰：「前去道路險峻，恐有埋伏，不如札住人馬，令哨馬探其虛實，姑俟明日追之！」登雲不聽，促兵趕至山下，郤缺在山頂見狄兵追至險處，放起火箭，晉兵大喊殺下山來。登雲與黃龍馬搏相挨，力戰不出，先蔑手起刀落，斬黃龍於馬下，困住登云。郤缺又從背後殺至，生擒登雲而歸。黑天大王聞二將被陷，引大寨兵來救，且居列開陣勢迎敵。鬥不數合，狄兵復以鐵騎衝陣，郤缺以紅旗魔退諸兵，狄兵追入山下，其路險峻，鐵騎不能馳入，晉兵四下殺至，黑天大王殺出重圍，引敗兵逃歸本國。<br>　　先且居收兵回朝，襄公大悅，斬卻黑登雲，賜伯禮以葬先軫，遂以先且居授中軍元帥之職，升郤缺為中軍大夫，賞臼季綵帛三百匹，以其能薦郤缺也。郤缺乃郤芮之子也，郤芮黨懷公，被晉文公所誅，其子郤缺歸冀耕農。文公時，臼季奉使過冀，見缺耕耘，其妻送食。夫妻二人相敬如賓。臼季引缺歸朝，薦於文公曰：「敬德之聚也，能敬必有德，德以治民，無所不服。」文公懷其父恨，不欲抉用。臼季又曰：「舜殛鯀而舉禹，桓公置怨管仲，二人皆能盡忠。公何罪其父而棄其賢子哉？」<br>　　文公遂拜缺為下軍大夫。至是，從先軫征狄得勝，故襄公賞臼季，以其知人也。群臣出朝，先且居國痛父太過，不數日即死。<br>　　欒技與狄兵戰時，中箭歸家，為箭瘡所傷亦死。其趙衰、臼季各因老病而死。不數日，晉喪此四個能臣，襄公大哭曰：「蒼天不柞晉耶！何奪吾四臣之速耶？」乃親制祭文，以莫四臣。其文曰：<br>　　嗚呼哀哉！民生於世。有君有巨，有恩有義。惟我四臣，恩義兼濟。哀我子餘，從我先公。<br>　　久游於外，補過盡忠。為我梁棟，云胡遁終。哀我欒枝，英勇蓋世。折衝佾豆，廉盡其美。<br>　　更抱赤心，金石不移。哀我胥臣，抱負文武，武抗強徒，文高上古。事我先君，竭盡股肱。<br>　　哀我霍伯，少年英勇。立功戎狄，聲名遠聳。四臣矯矯，璠法梁棟。正茲登庸，華胥入夢。<br>　　使我哀曲，悲傷慘痛。有酒在樽，有肴盈擊。惟爾前靈，來歆祭所。<br>　　史官有贊趙衰曰：<br>　　堪羨趙成子，在晉事三公。<br>　　赤膽昭英烈，丹心本義忠。<br>　　功名如聳岳，事業若長虹。<br>　　不可追王佐，亦能雙霸雄。<br>　　世封晉氏爵，百代劭高風。<br>　　又有自季贊云：<br>　　司空臼季子，文武兩全誇。<br>　　橫第撼千敵，吐詞關萬葩。<br>　　披肝惟念國，露膽豈謀家。<br>　　薦友興田畝，事君遍海涯。<br>　　巍巍晉室老，史冊耿華華。<br>　　祭罷，襄公不勝悲悼，群臣無不揮淚。公謂狐偃曰：「國家不幸！連喪失朝老臣，狐偃舅伯年老，不忍以繁政累及舅伯，舅伯可謝職養閒為正。」狐偃再拜辭官歸家，是歲亦病死于家。<br>　　一日，狐溱告襄公曰：「外有秦楚為敵，國家連喪文武，宜升遷後進，以備國家之用。」公然之。遂以狐偃之子狐射站為軍中元帥，以趙衰之子趙盾為上軍大夫，以先且居之子先克為下軍大夫。陽處甫奏曰：「趙盾之賢過於射姑。」遂以中軍元帥改封趙盾，以射姑為上軍大夫。群臣謝恩出朝，射姑歸，以陽處甫之事，告其弟狐鞫居，狐鞫居曰：「處甫無端當殿辱攻我兄，吾當特為兄斬之！」遂仗劍而出，射姑止之曰：「處甫雖奏收我職，然亦是為國，豈可行匹夫之勇以私害公乎？」<br>　　鞫居不聽，遂潛入於處甫之室欲殺之。不知處甫性命如何，且看下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=49.htm>上一篇</a> &nbsp;&nbsp;&nbsp;&nbsp; <a href=51.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>