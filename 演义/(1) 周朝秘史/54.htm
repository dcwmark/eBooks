<html>
<head>
<title>開放文學--周朝秘史--第五十五回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=53.htm>上一篇</a> &nbsp;&nbsp;&nbsp;&nbsp; <a href=55.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第五十五回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>晉靈公怒遇趙盾　晉楚軍黃河大戰</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　士會曰：「我行入諫，倘不見納，則子然後繼之！」盾悅。<br>　　士會即先入諫。時，靈公見士會親身入朝，知其進諫，佯為不知。士會進伏於溜，公曰：「下卿有何議論？」會曰：「臣非有他故，但願我主愛民理政，憂國去讒足矣！」靈公大慚曰：「此寡人之過，自今當從卿言而改之。」土會頓首曰：「人誰無過，能改為善，明公改過，實社稷生民之福也！」遂謝恩出朝。士大夫各相慶賀。<br>　　次日，靈公復游桃園，打彈如故，趙盾聞知，慨然歎曰：「吾為國家正卿，坐視君為無道，豈忠臣乎？」遂具表往桃園進諫，公覽其表曰：<br>　　　　進諫臣趙盾，誠惶誠恐，稽首再拜上奏。臣聞先王尚德，故列上而表親親，末世角力，特效謀以呈勇。竊觀列國之中，我疆最強，諸侯之眾，吾晉獨盛。蓋論姓，則與周室同宗；談霸則與秦、齊並駕，故勛著王家。桓公輔周而東遷，世主夏盟，文公敗楚於城濮，及至襄公接霸，光震先人，兵出崤山，擄孟明而成搖西土。甲屯箕邑，斬登雲以名動羌胡，赫赫彬彬，可謂善繼志而能強國者也。奈何列國未服，諸將先終。君幼嗣位，國勢奄奄。秦、楚縱橫於外，不能拒敵。群臣妒忌於中，未得靖安。正主公憂勤惕厲之秋，宵旦戒懼之時，然而廢馳乾綱，崇臺是務，戕賊民命，打彈是圖。只思金壁熒煌，以娛目下之歡，不知塗膏釁血，終釀未來之禍。且萬民為國家根基，斬刈如同草芥。六諫乃朝廷股肱，誅戮譬若按蟻。此皆讒佞在旁，蠢惑聖明之聰；姦淫近側，醞釀晉邦之咎。是以臣悼國有纍卵之危，不避斧鉞之戮，冒死而進。伏望尚德崇仁，遠姦淫而理國政；立綱除紀，親近忠諒，以馭朝權；黜罷臺榭，警戒遊玩。外服秦、楚，中合諸侯，丕霸功，以紹先業；宏大猷，以振中興。則臣不勝激切屏營之至。<br>　　靈公覽表大怒，便欲殺之。先谷與屠岸賈密諫曰：「不可！趙盾為國之正卿，主公殺之，恐招訕謗，不如姑納其諫，令一力士刺之，庶幾不得誅大臣之過！」公然之，受盾諫，竟許以次日即改。趙盾出，靈公問：「誰可行刺者？」岸賈曰：「有一壯士，姓鉏名麑者，其人膽大驍雄，如使行刺，其事必成！」靈公大悅，遂召鉏麍，賜其酒食而往。麍挾匕首。潛人盾家。時當五鼓，盾整衣冠，正欲趨朝．天色未明．坐而假寐，麑搶人庭前，正欲拔劍，見盾整衣端笏．坐寐待日．乃退而歎曰：「趙宣孟不忘恭敬．民之主也。殺民之主為不忠，承君命而不能就，為不信，不忠不信．何顏立於天地間哉！」遂觸槐樹而亡。靈公知鉏麑行刺不成．憂懼事泄。岸賈曰：「因事就計，方可有成！主公許今早入朝，不如詐宴以酒，使甲士伏於門外殺之。」趙盾果然入朝，靈公曰：「孤承卿等之諫，今日出朝聽政，合宴文武，然後議事。」群臣再拜就宴，酒過五巡，趙盾有引車之士名提彌明者，知有伏兵，乃歷殿階曰：「臣侍君宴，不過三爵而已，今酒過五爵，非禮也！」遂扶趙盾而出，靈公遂逐獒犬噬盾，被彌明打死，盾顧謂靈公曰：「君之獒不如臣之獒也！」忽朝中甲士四起，彌明力戰而死，趙盾失卻引車之士，步走出朝，有一人背盾逃出城外，盾問曰：「汝何人也？」答曰：「吾乃桑中餓夫，承公之德，今日故來相救。」<br>　　不通姓名而去。盾曰：「此齊人靈輒也！」須臾，盾府中甲士漸至，追跟城外，趙穿聞盾被難，遂率本部殺入中朝，靈公知之，走入桃園，趙穿趕入，遂弒之。滿朝文武及城中百姓皆怨靈公無道，及趙穿兵亂，眾皆不救，所以被殺。史臣有詩云：<br>　　晉國山河莫可儔，靈公失德近亡侯，築臺費盡生民血，打彈宜枯百姓眸，野廢農桑無所恤，邊生烽火不知愁，倉皇禍起蕭牆內，身入桃園遂弒休。<br>　　東屏先生讀史詩云：<br>　　颯颯秋風九月天，桃園戈甲孰知先，靈公一伏亡軀劍，趙孟何能脫趙穿。<br>　　既而，趙盾聞靈公被弒，慌忙回朝。時，朝中群臣議論紛紛，盾告同僚曰：「國家多難，皆因主幼，今文公少子名黑臀者，年長且賢，合奉嗣立，庶幾國亂方息！」六卿皆然之，遂奉黑臀即位，是為成公。群臣朝裡散歸。屠岸賈密奏成公曰：「趙穿弒先君皆盾所謀，主公何不斬此賊，以戒將來乎？」成公怨賈曰：「先君失德皆汝匹夫蠱惑，趙盾亦被汝害，念汝先朝老臣，姑赦汝死，尚敢鼓舌以惑孤哉！」岸賈滿面羞慚而去。<br>　　一日，出朝斬卻趙穿，謂群臣曰：「鄭被楚圍既久，若不速救，難以圖霸。」六卿然之。遂令荀林甫等為將，留趙盾守國，親率大兵十五萬，即日出城。<br>　　行至扈地是夕，成公卒於中軍。荀林甫欲扶喪班師，韓厥曰：「不可！大兵救鄭，不幸喪君而還，是長敵國之志，而墮吾伯也！莫若遣兵送棺歸國，與趙盾定君，三軍直抵救鄭，方可班師。」眾皆然之。韓厥遂奉喪歸晉，與趙盾奉其子儒即位，是為景公。時，國中諸大臣皆從出征，唯趙盾獨任政事，累成寢疾，遂卒。史臣有詩贊曰：<br>　　趙盾存忠立晉朝，秉公持義濟國強，功名烈振先人德，卓出當時傑者儔。<br>　　卻說救鄭之兵至黃河，哨馬報，鄭城被楚困久，救兵不至，已出降於楚，楚兵已將歸國矣。荀林甫問於諸將，士會曰：「救之不及，再戰何益？不如班師，以候再舉。」林甫善之，遂令班師。<br>　　先鋒先谷曰：「晉之霸諸侯者，以其扶傾救難故也！今鄭被難，大軍坐而不救，非唯失鄭，亦失列國來服之心。元帥必欲班師，谷願率本部參建大功。」遂出中軍，引本部兵濟河，與魏銙。趙旃、趙嬰、趙恬五將來追楚兵。卻說楚莊王班師已至於邲，聞晉兵追至，眾皆驚懼，下大夫伍參曰：「昔吾楚遇晉兵敗於城濮，今日正是報仇之際，何不乘勢一戰，以消舊恨。」<br>　　楚王依言，遂調大軍轉屯於管城下寨。忽聞寨外鼓聲大震，哨馬來報：「晉先鋒挑戰！」楚王令勿出敵。叔敖曰：「不可！吾聞晉用荀林甫為中軍，必不能服眾，先谷為先鋒，矜傲，不如乘其三軍本集而這擊之，必然得勝。」楚王大悅，遂令三軍撥寨出敵。先谷正在陣上挑戰，楚兵奄出，大殺一陣，晉兵不能抵敵，往本陣逃走。楚兵鼓軍追至敖鎬，林甫慌忙無措，但令三軍退濟黃河。當時，獨有士會先知晉兵必敗，令副將韓穿、鞏朔備得游船八百艘，安於河口，以備接應，其他皆無準備。及大軍俱敗，十五萬兵一齊挨到岸口，船隻少，各要爭先上船，互相攀扯，船上之兵揮劍亂所，其手指落舟中，楚兵敵殺一陣，晉軍死屍填河，河水為之不流。後人有詩曰：舟翻巨浪連帆倒，人逐洪波帶血流，可憐數萬山西卒，盡喪黃河作水囚。<br>　　楚兵亦不乘追，但奪其衣甲器械奏凱而還。晉兵及登西岸，只存八百餘騎，步軍不滿一萬。林甫引敗兵還見景公，景公欲斬荀林甫，群臣力保曰：「林甫先朝大臣，雖有喪師之罪！皆先鋒故違軍法，所以致敗，主公但斬先谷，以戒將來足矣！何必妄斬林甫哉！」公然之，遂斬先谷，復林甫原職，命六卿治兵練將，以圖報仇，群臣各散。<br>　　卻說先谷乃屠岸賈之黨，每欲作亂，以專朝政，只憚趙盾威嚴，不敢行出。至是，趙盾已死，先谷被誅，岸賈欲謀盡殺趙氏，出朝與韓厥謀，韓厥不從其謀，走報趙朔，令朔早備。<br>　　朔曰：「岸賈乃朝廷之倖臣，必欲殺吾，吾與敵，但子決不絕我趙氏之祀。」二人號泣而別。及天未明，岸賈果率甲士圍趙氏之宅，趙厥、趙屏、趙嬰、趙同、趙施一家老幼盡被誅戳，獨趙朔之妻，乃晉成公之妹，有孕在身，走晉朝宮中，居數月生一子。岸賈聞知令搜宮中。朔之門客程嬰，欲保全其子，問計於友人公孫杵臼曰：「子以死節與立孤二者孰難？」杵臼曰：「死節誠易，立孤實難。君為其難，吾為其易。」程嬰曰：「吾固當為，何忍累子？」杵臼曰：「吾與子皆趙孟門客，各受其思，今遇主大難，豈惜一死而使趙氏絕嗣乎？」程嬰再拜而謝之，遂以己子付與杵臼，杵臼詐抱逃入山中。程嬰藏匿孤兒，屠岸賈求趙氏孤兒甚急，程嬰乃入城大叫曰：「有能與我千金者，好獻趙氏孤兒！」岸賈聞知，即召嬰問其故，嬰曰：「公孫杵臼與吾乃趙宣子門客，宣子生平，厚臼而慢我，故杵臼抱藏其孤，我所以來告。」岸賈大悅，賞嬰千金，令引士卒入山，並斬公孫杵臼與趙氏詐孤兒，其不知真者乃程嬰鞠育為子者也！岸賈盡殺趙氏，國中橫行，君臣皆側目，不敢相視。<br>　　卻說楚王得勝班師，大賞群臣。令尹孫叔敖奏曰：「昔吾在城濮之敗，皆因宋國而致，宋所恃者晉國而已。今晉兵大敗，若吾鼓兵伐宋，宋來晉孤，中興之盟在楚為主矣！」楚王大悅，遂發兵伐宋。<br>　　宋自成公被楚圍；得晉文公求解之後，國勢微弱，成公已歿，子昭公亦亡，其弟立，是為文公。時，聞楚兵大至，文公欲出城降楚。左司寇樂呂奏曰：「昔者來遭楚圍，得晉解困，今不告求於晉而便降楚，他日晉兵問罪，將何以對？」公曰：「何以處之？」樂呂曰：「只宜堅守，速遣使往晉求救。」公曰：「誰敢往求救？」右大夫樂嬰齊出班願往，公曰：「諾！」<br>　　嬰齊披掛，殺開血路，投晉告急。時，晉景公正恨前仇，便欲起兵教來。下大夫伯宗曰：「不可！鞭策雖長，不及馬腹。晉自敖鎬一敗，喪兵十五萬，至今將疲國虛，楚之兵勢甚銳，焉可與敵？」景公曰：「若不救宋，焉能圖霸？」』伯宗曰：「不如遣一能言之士，告宋且勿降楚，詐稱我兵至，楚聞吾之救至，必然解圍，若不解圍，操兵練將，救之不晚。」公悅，遂問：「誰能往來？」忽一人自外進曰：「臣願奉使往宋！」此人畢竟是誰，且看下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=53.htm>上一篇</a> &nbsp;&nbsp;&nbsp;&nbsp; <a href=55.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>