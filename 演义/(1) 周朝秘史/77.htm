<html>
<head>
<title>開放文學--周朝秘史--第七十八回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=76.htm>上一篇</a> &nbsp;&nbsp;&nbsp;&nbsp; <a href=78.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第七十八回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>申包胃號哭求救　伍子胥和楚班師</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　話說申包管匿於城外民家，聞伍員鞭屍抉兩目，使人謂員曰：「臣之於君豈可恥辱至此！」員對使者曰：「為我善謝申君，吾日暮途遠，故倒行而逆施也！」使者歸以子胥之言告包胥。包胥知員不肯東遊，必欲滅楚，遂西投秦國求救。既見哀公曰：「吳為封豕長蛇，久欲薦食上國，故先伐我楚國，寡君失守社稷，逃在草莽之中，使臣下告急，萬乞大王念秦楚之舊，代為興兵解厄。」秦哀公曰：「楚王無道，殄滅人倫，吳若不伐，別國亦將加征，吾何為助亂？」包胥曰：「吳人貪得無厭，楚與秦界相連，今楚遭傷而秦不救，楚亡秦安得獨保無患乎？<br>　　願大王思之，救楚之兵不專為楚，是亦秦國境界之利也！」哀公曰：「大夫姑就館驛安下，容孤與群臣商之。」包管對曰：「寡君已在草莽，未得所安，下臣何敢居館，亦且救兵如救火，寡君望大王之兵，如大旱望雲霄，焉得久待？」申包胥請命至急，哀公終不肯許。於是，包胥乃不脫衣冠，立於秦庭，晝夜號哭不絕，七日七夜，勺漿不入於口。哀公憫之曰：「楚國有臣如此，吳人不知天道，何可滅也！」乃為賦詩曰：豈曰無衣，與子同袍，王於興師，修我戈矛，與子同仇。<br>　　賦罷，乃親慰包胥曰：「大夫不必痛楚，寡人代汝興兵矣！」申包胥聞哀公命，九頓首而出。哀公即日命子滿為先鋒，子虎率中軍，姬輦為元帥，大起秦兵五萬，從武關而出。胡曾先生有詩云：<br>　　楚國君臣草莽間，吳王戈甲未曾閒，包胥不動咸陽哭，爭得秦兵出武關。<br>宋范仲淹先生有詩云：<br>　　伍奢被讒死無辜，報怨君仇節義疏，笑擁吳兵侵舊楚，後人寧不責包胥。<br>　　時，子西、沈諸梁在荊襄界上，招集殘兵，及山前山後豪傑之士，欲興復者皆歸於幕下，約二萬餘人，未敢輕出。聞包胥借秦兵至，各來相會於襄水。子西告姬輦曰：「我王奔逃在外，吳兵日夜不退，敢煩大兵攻郢，我率本部接應，以安社稷。」輦曰：「我兵初入楚，未諳道路，若遇敵兵，與戰不利，不如汝引兵先戰，我兵隨後，首尾相接，必然大捷。」子西然之，與沈諸梁引兵殺奔襄水來。<br>　　哨馬報知吳王，有人言昭王匿於隨城，吳王已遣孫武、伍員引兵圍隨，及聞秦兵與楚兵殺至襄水，遂調夫概引兵出敵。<br>　　夫概引兵與楚軍相對下寨。次日，兩陣對屯，二將出馬。楚之首將子西，吳之首將夫概，拍馬殺進，鬥不數合，子西詐敗，夫概引兵追上。子西以白旗左麾，秦兵陣上，突出一員大將，喊聲如雷，手執雙刀，望夫概殺來。夫概視其旗號，乃秦將姬輦。夫概迎敵，戰了數合，楚兵大喝曰：「秦兵大至矣！」夫概遂往郢都奔回，見吳王甚稱秦兵銳不可當，吳王驚懼，乃遣使召回子胥、孫武，令其勿圍隨城，且回救郢。<br>　　子胥與孫武星夜而歸，吳王問二人進退之策？孫武曰：「兵者國之威，振則兵可息，征戰不息，必有後殃。今吳以二萬之兵，長驅入楚，毀其宗廟，覆其社稷，鞭死者之屍，處生者之室，勢已極矣！宜與楚和議，火速班師，可保萬全。若以遠出之兵，糧餉困乏，又欲久戀楚宮，而與秦戰，臣不敢保其萬全！」吳王遂令大軍收拾班師。伯嚭曰：「我離東吳，一路破竹而下，五戰拔郢，遂滅強楚。今遇秦兵而便班師，何前勇而後怯，我願得三萬之兵，又使秦兵片甲不回！」吳王聽其言，與兵二萬退秦。子胥與孫武力止，伯嚭不從。<br>　　引兵出城，遇秦楚之兵，於西北九十里下寨。次日，子西出馬，伯嚭大罵：「亡國匹夫！社稷已喪，尚敢求秦來救，汝不是吾對手，速退，令姬輦上馬！」子西大怒，掄刀直取伯嚭，拍馬來迎，戰不五合，子西往後逃回，伯嚭勒馬後追，姬輦引伏兵從山後殺出，子西、沈諸梁雙馬殺回，將伯嚭圍在垓心。<br>　　專毅見伯嚭被困，引本部兵殺入垓心，人馬相並，突圍而出，秦楚之兵一齊追至。孫武知伯嚭必敗，令夫概引兵接應，秦兵恐有埋伏，方且殺回。<br>　　伯嚭引敗兵歸，僅以身免，遂自囚入見吳王待罪。孫子謂子胥曰：「伯嚭為人矜功自傲，久後必喪吳國，不如乘敗國之故，因而斬之，以絕後患！」子胥曰：「伯嚭雖有喪師之罪，然敵在目前，不可斬一大將。」遂奏吳王赦其罪。不多時，人報：「秦兵將至城下。」吳王問孫武何計可破？武曰：「事急矣！非出大兵不可！」吳王即令夫概與太子同守荊州，親率大軍出城六十里屯下三寨，自居中寨，子胥守左寨，孫武守右寨，以為犄角之勢，與秦兵相持數日，並未出戰。夫概自思：「吳王歸國，大位必不肯傳己，大兵出征，國中空虛，若乘此逃歸，稱王奪位，據守東吳，不勝於久後相爭乎？」於是夜領本部從西門逃歸吳國。<br>　　當時，吳王與秦楚之兵連日交鋒，互相勝負，未決雌雄。<br>　　吳王正召孫武、子胥設計，忽太子子山令小卒來報：「夫概星夜逃歸！」吳王不知其故，子胥曰：「夫概此行，必是爭國之意！若不早歸，待其根深，難以搖動。」吳王曰：「外有強敵，內有篡賊，此事奈何？」子胥曰：「外敵臣與元帥自當掃除，王速令兵歸謀夫概。」於是吳王分兵十萬，引專毅、伯嚭等徙流水而歸。唐、蔡之兵與孫武、子胥拒秦。<br>　　卻說夫概歸國，即位稱王，聞吳王殺回，乃率守城士卒出敵。吳王望夫概遙謂之曰：「吾念汝乃手足之人，托爾重權，何得叛兄自立，狗彘不若！」夫概曰：「汝何篡王僚也？」吳王曰：「王僚不守先人遺訓，亂次篡我之位，我故取之，汝焉得妄自爭奪，以啟外人談笑！」夫概不聽，拍馬一直殺來。吳王左有專毅殺出，連鬥數合，伯嚭獻計於王曰：「夫概都下之卒，皆王平日調用之人，臣請今夜行一間計，明日必有斬夫概而獻城者！」吳王從之。伯嚭號令諸將，黃昏時候，四門吶喊，詐以攻城之狀。<br>　　夫概恐士卒微少，不能守城，盡驅城中百姓，雜於軍伍之間相幫，衛守至三更前後，伯嚭與專毅遍繞城下呼曰：「城上軍民昔皆食吳王之祿，今助夫概作反，明日遂開城迎吳王入城，姑赦汝等之罪，若執迷不悟，不日伍員、孫武兵回，攻入城池，滅爾宗族，挖爾墳墓！」城上聞知此語，各拋戈棄城不守。夫概禁止不住，恐生變異，乘夜開南門，單馬奔於楚境上。百姓爭開南門，迎接吳王車駕入城。群臣稱駕，吳王即遣使星夜報捷於孫武、子胥。<br>　　子胥得旨謂孫武曰：「主上天兵一回，掃除內亂，今吾與子，連兵在外，不能制敵班師，此事奈何？」孫武曰：「秦兵久出，諸將思歸，不如通使與之和好，令楚歲納貢稅，然後班師。」子胥曰：「楚人初得秦救，必不肯講和納貢，宜先殺上一陣，乘勝然後各寨小卒宣言夫概走歸爭國，稱王作反，吳王來召元帥班師，各要卷旗息鼓，收拾班師，待秦楚之兵追至，方許殺回。」三將領計而去，各寨小卒皆謠嚷前事，收拾將欲班師理由。<br>　　哨馬早報於子西。子西告於姬輦。姬輦曰：「吳國若有內亂，召子胥班師，其兵必無鬥志，若率三寨之兵，乘勢追之，必得全勝。」子西然之。遂各個披掛，一齊追上二十餘里，吳兵偃旗息鼓，從小路而退。孫武在高阜處望見，楚兵迫入埋伏之處，即以紅旗搖動，四面八方，一齊殺出。姬輦自謂驍勇無敵，雖困在重圍之中，亦無懼色。子胥正與子西廝殺，望見一將困在垓心，縱橫無敵，視其旗號，乃秦將姬輦，便不戀戰，拍馬直取姬輦。姬輦問：「來者何人？」子胥大罵：「無名匹夫！不識吾，吾乃鬥寶會上，力舉千斤重鼎，威震列國諸侯，明輔伍員是也！」姬輦聞名心慌，鬥不數合，刀法便亂。子胥大喊一聲，挺起長槍望姬輦一刺，姬輦翻於馬下。子胥近前便斬，被子蒲、子虎救起，突圍而走。子胥亦不來迫。<br>　　少頃，鬥辛、王孫由皆引兵殺至，救出子西。子西曰：「吳兵驍勇，況孫武用兵如神，不可與之久持，暫遣使求和，再作區處。」遂令沈諸梁往吳寨見伍員曰：「自五霸以來，皆無滅國之意，故齊桓公存邢立衛，秦穆公三立晉君，後世人皆義之。平王之賢過桓、穆，只因聽信無忌，以致失德。今明輔出棺毀廟，鞭屍抉目，自人臣視之，報怨已極，明輔之恨亦可少消，何不念先王之德，回轉吳兵，復存楚嗣。」子胥辭曰：「吾非不知之，爭奈吳王有旨，務令滅楚班師。」沈諸梁曰：「明輔視楚之存亡在掌握，不過立定誓盟，歲終貢稅，班師以復命，有何不可？」孫武曰：「楚既肯立盟誓，議定貢賦，即便班師。」<br>　　於是，沈諸梁回與子西商議。子西遣鬥辛往隨城請問昭王。<br>　　昭王曰：「苟存社稷，何惜金帛，姑與議定，待國軍少振，又作區處。」鬥辛以王言來告子西。子西親詣吳寨，來議貢賦，子胥延入，與之宴飲。子西告伍員曰：「所議歲貢一一從命，不敢違逆，但蔡夫人既死，公子米勝現在吳國，望明輔一言放歸，使米健之祀不絕，亦明輔盛德也！」子胥慨然許之。專毅曰：「楚人怨米勝父子，入於骨髓，子西詐召歸國，將欲斬之，明輔焉可輕許？」子胥曰：「不然！令尹實仁明之士，與米勝骨肉之親，焉有詐許之意，吾已知令尹之心久矣！」遂受議貢文約，送子西出寨。即日令大軍拔寨班師，子胥曰：「楚人多詐，不可不慎！」令孫武等候率輕騎於前，自與唐侯斷後，大軍遂往漢江而還。欲知後事如何，且看下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=76.htm>上一篇</a> &nbsp;&nbsp;&nbsp;&nbsp; <a href=78.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>