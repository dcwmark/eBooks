<html>
<head>
<title>開放文學--周朝秘史--第一一三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=111.htm>上一篇</a> &nbsp;&nbsp;&nbsp;&nbsp; <a href=113.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第一一三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>秦王命蒙驁伐燕　魏王詐降劫秦寨</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說燕王設朝，群臣奏知此事，燕王大驚，引兵二十萬於易水之上下寨。蒙驁勒馬奔至燕寨，交鋒十合，燕兵大敗，蒙驁領兵追殺，片甲不留，燕王敗入城，堅閉不出，秦兵逼城下寨。燕王在城內大懼，問計於群臣。群臣曰：「此禍皆是太子生來，不殺太子以獻秦，安能解圍？」王曰：「此話雖是，吾安忍殺太子也？」群臣曰：「王更有子，何惜一也。今事急矣！不殺，則社稷休矣！」於是，王涕泣，不得已，將太子丹斬訖，遣使將首獻與秦王，請罪休兵。秦王怒曰：「除是燕王自獻其首，方且罷兵！」於是，使回去訖。秦王問將軍李信曰：「朕恨楚王合縱五國之兵來伐寡人，朕欲取荊襄，將軍度用幾萬人？」信曰：「不過二十萬人。」遂將前事問王翦，王翦曰：「非六十萬人不可！」王曰：「王將軍老矣！何怯也？」言訖，遂使李信、蒙恬為左右將軍，領二十萬兵伐荊。秦王又曰：「楚魏合縱，今若伐楚，亦要伐魏。」於是謂群臣曰：「朕欲伐魏，誰可為將？」群臣奏曰：「王翦之子王賁可為也！」<br>　　王即召賁至謂曰：「群臣齊舉汝為將伐魏，汝要用心立功！」<br>　　王賁曰：「臣不立功，誓不敢生還也！」王壯其言，與兵二十萬，大將三十員。於是，賁引兵啟行，直至魏城下寨。<br>　　卻說魏王設朝，各門守將急入奏曰：「今有秦王以王賁為將，領兵前來，已至城下圍攻，其勢甚銳。」魏王大驚，問群臣曰：「何計可退秦兵？」群臣言：「王賁年少，必不知兵，莫若假降，乘隙擊之，則可擒也！」於是，遣使至秦寨說降。<br>　　王賁笑謂使臣曰：「既來請降，吾即退兵，離城九十里下寨，汝魏王，來日親來犒賞三軍，寫表令使與吾回兵還秦，面見秦王。」賁謂諸將曰：「魏王欺我年少，故來詐降，乘隙以攻我也！我今將計就計，汝等將兵八萬分作二隊，埋伏於十里之外，上山砍柴，每人要柴一擔，使彼今夜必盡起城內之兵來劫我寨，待他兵過，你引伏兵，搬柴於地下堆起為路取城，我以餘兵九十里外埋伏，待魏王引兵來，我必擒住也！」計行已定，各埋伏去訖。賁自返寨，離城九十里埋伏。<br>　　先使回奏魏王，魏王笑曰：「豎子果中吾謀！」於是，謂群臣曰：「今夜朕盡起城內之兵，去劫秦營。」至晚黃昏，左側魏兵披掛去訖。卻說秦伏裨將，見魏兵過了，喝采曰：「王將軍神算也！」遂引兵搬柴至城下堆起為路，秦軍操鼓而上，占住魏城。時，魏王引兵至九十里外，不見秦寨，心疑急回，忽一聲炮響，四萬大兵齊起，魏王落荒麗走，至天明，只見王賁領軍截住去路，正欲回走，後軍趕來，只得拼死殺進，王賁當先迎戰二十餘合，被王賁把魏王拖下馬來，眾軍齊上，將魏王捉住，鳴金收軍，復奔至魏都城，裨將開門接入，王賁人城，至公府就坐，令將魏王押來！王賁叱之曰：「汝欺我年幼，如何被擒也？」發令斬訖。又令收魏王親族，盡行誅滅。王賁遂以魏地為郡，安民定守，引兵復歸咸陽。王賁得勝回朝，山呼拜訖，面見秦王奏曰：「小臣托陛下洪福，滅魏為郡！」王曰：「自卿去後，朕憂汝年幼，今此戰，果有老成之材！」秦王大喜！即封王賁為右將軍之職，謝恩退朝。欲知後事如何，且看下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=111.htm>上一篇</a> &nbsp;&nbsp;&nbsp;&nbsp; <a href=113.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>