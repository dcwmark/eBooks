<html>
<head>
<title>開放文學--周朝秘史--第四十七回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=45.htm>上一篇</a> &nbsp;&nbsp;&nbsp;&nbsp; <a href=47.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第四十七回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>文公義報僖負羈　晉先軫一氣子玉</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說曹公令斬於朗，詔負羈大夫奉其首級出城，負羈得詔書，歎曰：「早不聽吾言，至於今日，詔我解厄，吾豈往哉？」<br>　　其妻呂氏曰：「吾有舊恩於晉，值國危之秋，子正當往見，上求安社稷，下求全生民，昔食君而坐視其難非忠臣也！夫君不往，妾願自去。」脫簪素服出城。負羈見其妻出城，只得奉首級從之。夫婦裸體膝行，來至轅門，元帥郤谷轉送見晉侯。晉侯見至負羈夫婦，降階親勞曰：「恩大夫何故如此？」令取衣冠予之。負羈曰：「臣乃敗國之徒，何敢衣冠，但望明公肯納一言，幸亦大矣！」公曰：「大夫有何高論，願聞其詳。」羈曰：「寡君目不識珠，故初年有慢候伯，至今又聽讒臣之言，抗拒雄兵。今斬讒臣於朗，特今臣來見駕，乞息虎威，上全曹祀，下存百姓，則曹國草木俱沾侯伯之恩矣！」文公大喜，曰：「非大夫來，曹地已作丘墟矣！」遂傳令三軍班師。何偃、趙衰曰：「不可！晉方興報怨之兵，若捨曹不伐，何以圖霸？」<br>　　文公曰：「爭奈值大夫之恩？」狐堰曰：「主公如念羈恩不過，全城百姓之命，止囚曹之君臣，其報孰大？」文公曰：「然！」<br>　　令取百金美酒與羈夫婦壓驚，以車馬送之歸城。負羈再三乞存社稷，文公應許。負羈夫婦拜謝歸家。文公告諸侯，次日入城，不許妄殺一人，止囚曹之君臣而已。<br>　　次日，郤谷領諸將入城。城中百姓，安集不動，皆感負羈妻呂氏之德，後人有詩云：<br>　　殺氣騰騰鼓震天，晉兵怒髮攻曹年，滿城男女能全命，皆是負羈一婦賢。<br>　　史官有詩云：<br>　　憶昔文公出奔時，已經曹地駐旌旗，幾多肉眼曾凌侮，少甚高明也簡欺。<br>　　須信負羈誠這士，更誇呂氏勝男兒，全城俱免刀兵厄，德海茫茫不可期。<br>又漢劉向先生頌曰：<br>　　僖氏之妻，廉智孔白。<br>　　見晉公子，知其興作。<br>　　使夫饋食，且以自托。<br>　　文伐曹國，卒獨見釋。<br>　　曹共公知晉侯聽負羈之言，大軍入城，差兵守定負羈之宅，戒以私入者斬，共公慌忙與將南箕、胡覆謙數文武從北門走出，卻被晉將郤臻先鋒雜技二人追及，擒見晉侯，晉侯數其慢己之罪，不用值負羈之言，喝令斬之！將南箕哀告曰：「齊桓公存邢立衛，侯伯乃大國盟主，何念小怨而滅同姓之國耶？」趙衰亦曰：「姑且囚之，俟伐衛然後處決。」文公聽其言，遂囚曹伯。又令大賞負羈，言報德也。魏犨怒曰：「昔者介子推割股進食，尚且不封，以致子母俱焚。負羈之惠，何報之深耶？勞之不圖，報於何有？」顛頡曰：「主公背人大恩，記小人小惠，何以服眾？」<br>　　是夜，二人各率本部之兵將圍負羈之宅，放火焚燒，負羈不知其由，夫婦二人匿於枯井。魏犨、顛頡殺人其宅，欲斬負羈，卻被火燒橫木壓仇之脅，四圍火逼，不能逃出，但在火中大叫，顛頡跳入火中，扯出魏犨，各歸本寨。二人鬚髮皆焦，頭面俱爛，滿城百姓，號哭救火至三更。負羈知是魏犨放火，夫婦告訴於晉侯。晉侯大怒。責郤谷軍令不嚴之罪。又令狐偃拘魏犨，越衰拘顛頡而斬之。魏犨被傷，雖不能起，聞狐偃，乃束胸強見之。偃笑曰：「公諒何不安臥？」犨曰：「吾聞主上加犨極刑，敢不強受？然以晉君之靈，不敢自安，故勉強踴躍三百，曲躍三千。」偃見其守敬，乃近前撫其背而慰之曰：「公驚不必憂疑，偃當盡力保全朋友之義。」仇泣謂偃曰：「子能念故舊，沒齒不忘。」偃辭出，來見晉侯，曰：「魏犨雖忤軍法，焚負羈之宅，亦為忠義所激，況且脅傷，又勉強以守君臣之禮，乞明公追念往昔之義而赦其死。」晉侯怒氣不息。<br>　　忽趙衰拘顛頡至。晉侯大詈：「匹夫焉敢違晉軍法，妄焚故人之宅！」頡乃低頭無語。趙衰進曰：「顛頡極違軍旨，乞念舊日相從之義，以赦其罪。」晉侯不聽，喝令斬顛頡赦魏犨，罷其官職，諸將悚畏懼怕，皆曰：「顛頡乃從君出亡之將，尚且不赦，我等敢不守其法度乎？」晉侯既斬顛頡，欲罷魏犨之職，諸將皆曰：「魏公諒雖忤軍旨，然主公斬顛頡，足以示眾，用人之際，何必蓄小忿而棄一大將！」趙衰狐偃皆曰：「魏犨有萬夫不當之勇，主公欲圖霸業，不可廢此大將！」晉侯聽眾之保，復魏犨之職，使建功折罪，以舟之僑代顛頡為下軍副將，遂調郤谷保移兵伐衛。<br>　　郤谷被晉侯責軍法不嚴之罪，憂憤成疾。晉侯聞之，謂諸將曰：「郤伯祿初建大功，今染沾疾，吾心不安。」乃親往中軍問疾。」郤谷曰：「臣荷主公厚遇，不能報效，但臣沒之後，願主公善理國政，丕振霸業，則臣雖死九泉，亦無恨矣！」晉侯曰：「伯祿倘有不諱，誰可代任元帥之柄者？」谷曰：「子餘皆堪繹綸內政，胥臣子羽俱足輔佐朝綱，若夫知軍務，通應變，勇能卻敵，義能服眾，惟先仲車可任其職也。」晉侯曰：「諸將之中，元帥察其誰忠誰佞，誰勇誰怯？」谷曰：「知臣莫如君，臣不能盡知，然臣常觀諸將行誼，皆懷赤心，各抱義勇，獨舟之喬不可授以大柄，其他非臣所盡識也！」又召先轉入中軍，以錦囊授之，郤谷囑之曰：「仲車智略不待我囑，但舟之僑有變，即拆此錦囊，便知其事。」軫再拜而受。是夕，郤谷卒於中軍。晉侯放聲大哭曰：「伯祿盡心報國，是孤錯怨其咎，以致自殞其命也！」群臣皆勸曰：「死者不能復生，望主公節情，以治大事。」晉侯命其子搬柩歸晉。遂拜先轉為中軍元帥，移兵伐衛。<br>　　大軍進屯河西。時，楚兵圍宋，聞晉兵已伐曹國，子玉大怒！令諸將急攻宋城，宋公甚驚。公孫固曰：「臣前往晉求救，晉侯群臣，共議伐曹，楚兵不往救曹，但攻我城，主公宜再遣使往晉求救。」宋公忙問：「誰敢殺出城去，往晉求救？」下大夫尹班應曰：「小臣願住晉求救！」公見尹班顏容端楷，詞氣動人，遂以玉帶二條、寶珠三隻，與其往晉，班收藏寶物，披掛殺出西門。西門楚將宛春排開陣勢，二馬鬥上十合，班更不戀戰，拼命殺開血路，聞晉兵已屯河西，逕投河西見駕，呈上寶物，告求救兵。晉侯問群臣曰：「宋人告救，捨之則絕，欲救則不知齊、秦肯許相助否？」元帥先軫曰：「主上何愁齊、秦不助，便遣未使轉送此寶，賄賂秦、齊二主，則秦、齊必然貪而起兵，秦、齊起兵，我執曹伯與宋，楚王愛曹，見吾執其主與宋，必然大怒來與我戰，我得令先且居監送曹公與宋。<br>　　卻說齊昭公得宋之寶，便差大夫國歸父與將軍崔天二人引兵一萬救宋。秦穆公亦遣太子瑩，與偏將軍白乙丙引兵一萬，會晉兵前來。卻說且居監盲公將至宋城。楚元帥子玉今先鋒宛春、鬥勃二人擒之。且居青年勇猛，臨陣安閒，見楚將近前，按住長槍，架起兩支鐵箭，左中鬥勃，右中宛春，二將抽所中之箭，拍馬交鋒。且居力敵二人，鬥十幾合不分勝敗。宋將公孫固在城上，見晉兵旗號，播鼓搖旗，似有出城助陣之勢，楚將進退不定。且居橫舞長槍，左衝右突，又能保其囚車，又能與人廝殺，楚將見其驍勇，裂開血路，公孫固殺出城外，迎入且居，暫侯囚車於城上，大叫曰：「楚元帥本愛曹君，今我主國送在此，若解宋圍，則我放曹君，不然待擒衛侯同斬矣！」<br>　　子玉在城外聞聽其說，心氣上攻，口吐鮮血，倒翻於馬下。欲知子玉性命如何，且看下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=45.htm>上一篇</a> &nbsp;&nbsp;&nbsp;&nbsp; <a href=47.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>