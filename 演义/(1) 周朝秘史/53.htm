<html>
<head>
<title>開放文學--周朝秘史--第五十四回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=52.htm>上一篇</a> &nbsp;&nbsp;&nbsp;&nbsp; <a href=54.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第五十四回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>晉士會自秦逃歸　楚莊王納言定霸</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　秦康公問士會曰：「晉兵堅守不出，我之糧盡，難以久持，必用何計以決勝負？」會曰：「臣聞趙盾之弟趙穿者，乃晉侯靈公之婿，自幼輕狂，不知兵事，今聞趙盾使他守東門，若使人在東門辱罵，穿必出戰，一破東門，則三門俱陷，破晉必矣！」康公悅。是夜，使人在東門辱罵！趙穿受辱不過，來告趙盾曰：「養兵練將，正在備敵，大兵今與秦將持，堅閉不戰，非大丈夫所為，爾等不戰，我即引本部開東門迎敵矣！」趙後再三戒之，穿始歸守東門。秦兵又來辱罵，趙穿不稟中軍，引副將史謙殺出，被先蔑與西乞術雙馬夾攻，困在城下。趙盾與管臣聞知趙穿被困，盾忙令諸將一齊殺出，秦兵勢不能敵，披靡大敗，晉兵追至河曲收軍。<br>　　正欲搬師，忽一人突入轅門告趙盾曰：「趙穿故違軍法，擅出東門，元帥不斬首示眾，是私其弟也！」眾人視之，乃趙盾府中步軍韓厥也！眾皆為之惶恐。盾乃改容曰：「韓厥直言無隱，義能報眾。」喝令斬趙穿！然後班師。眾將以穿為晉侯之婿，元帥之弟，皆下跪哀求曰：「此亦其部將史謙同罪，乞斬史謙，足可示眾！」趙盾不許，韓厥請曰：「元帥可從諸將之保。」方斬史謙，笞趙穿，罷其官職，大軍班師回朝。晉靈公大悅，重賞諸將。趙盾告靈公曰：「韓厥直言無隱，義能報眾，臣請以中軍元帥讓之！」韓厥辭不敢受。靈公遂拜韓厥為左司馬，使趙盾、趙穿各復原職。後人有詩云：<br>　　韓厥秉公無避勢，趙宣服義肯辭名，二臣皆是晉邦傑，高出庸夫妒忌心。<br>　　二人謝恩出朝，趙盾回歸而喜曰：「晉有韓厥，吾不憂矣！」其從臣公孫杵臼進曰：「元帥以韓厥為晉國抵柱，不知士會、狐射姑為晉國禍患！」盾曰：「然則若何？」程嬰曰：「公為正卿宜會同僚，謀返二子，則晉無所慮。」盾召韓厥、郤缺、魏顆三大夫議曰：「士會在秦，狐射姑在狄，者終為國患，何以謀之？」韓厥曰：「射姑功臣之子，士會晉之智士，二者雖有大罪，不應逐之於外，可令人清還。然狐射姑在狄須召之便歸，士會在秦，秦伯知其賢能，必不肯放，須設計誘之，方得其還。」盾問：「當用何計？」忽有後生，從旁出曰：「吾有一計，能扶士會而歸？」眾人視之，乃下軍神將魏壽餘也。<br>　　盾曰：「伯齡有何計策？」餘曰：「吾單騎奔秦，詐降秦伯，誘士會而歸！」顆曰：「吾兒不能成功而歸，必斬汝首！」<br>　　餘受命而往，眾人皆散。獨趙宣子與數從者在後，行至首山桑樹下，見一餓夫曰：「吾乃齊之儒士，姓靈名輒，宦游三年，囊金殆盡，又沾饑病，所以在此彩桑，餓不能起。」盾恤之，令取壺&#39137;酒飯遺之。輒食而懷其半，盾問其故？輒曰：「吾有老母在，故當奉母。」盾謂左右曰：「此孝人也！」又賜金帛酒米而歸。史臣有詩曰：綠畝桑田二月初，趙盾田獵獨歸時，壺食不哺濟靈輒，他日何人出禍危。<br>　　卻說魏壽餘單騎奔入西秦，遍訪士會、先蔑，國人皆曰先蔑已死，士會已為中軍參謀。魏壽餘入朝，告康公曰：「臣乃晉公臣魏犨之孫，今晉國趙盾為政，欺傲同列，前此一戰，趙穿違法歸朝，反責臣父，故臣父令臣特來投降。」康公問士會真否，壽餘私攝士會之足，士會知其行計，救己歸晉，乃詐告康公曰：「晉人多詐，壽餘若是真降，必須以何物獻功！」壽餘忙出文書獻曰：「明公能收壽餘，願以魏之地土，獻為進身之功！但臣眷屬在魏，士會晉舊臣，知其道路，乞以士會同臣保取家屬歸秦，然後具兵收魏。」康公大喜，遂令士會從壽餘取家屬。士會諫曰：「晉人，虎狼也！倘知臣過晉，擒臣刺之，則臣之妻子在秦者，主公又殺之，無益於君，徒斃於己，臣不敢往也。」康公不知士會為詐，乃曰：「卿宜盡心而往，若得魏地，重加封賞，倘被晉留，孤當送還家口。」左大夫繞朝諫曰：「不可！此晉人見士會用於我國，故使壽餘行詐，以挾其歸耳！」康公不聽。<br>　　士會與壽餘慌忙跑出，繞朝以馬鞭贈士會曰：「子莫謂秦國無人，但主公不用我言，持此鞭速歸，若遲則禍至矣！」士會拜謝上馬，往河東而進。史臣有詩云：<br>　　策馬揮衣古道前，慇懃贈友止繫鞭。<br>　　休言秦國無名士，怎耐康公不納言。<br>　　二人走離咸陽，行數日，忽有一少年將軍擋住前路，壽餘視之，乃趙盾之子趙朔也。三人下馬相見，餘曰：「子何往耶？」趙朔曰：「吾奉父命引兵前來接應。」二人喜不自勝，入朝見靈公。士會肉袒待罪，靈公曰：「卿無罪也！」忽報：「狐射姑自狄逃歸。」靈公各赦其罪，使復原職。秦伯亦令人送士會之妻子而歸。趙盾曰：「國家多亂，皆由文武不和。今士會、狐射姑既歸主公，宜定例諸臣之爵，使其和睦，以輔邦家，然後達盟以會諸侯，服者懷之，違者征之，則德威兼著，而文公之霸可續矣！」靈公善之。於是封趙盾為左班上卿，苟林甫為次，郤缺為下卿，魏顆為右班上卿，韓厥為下卿，其餘文武備進一級，大宴群臣。<br>　　酒至數巡，忽報周大夫尹聃啟至，靈公召問來故，祟聃啟曰：「國家自頃王嗣位六年，朝綱大政，皆是周公閱與王孫蘇專秉。今頃王已崩，閱與蘇爭政，不立新君，國中無主，故吾來告投，乞盟主繼文公之業，興師以定周亂，則諸侯誰敢不服於晉。」靈公問於群下，趙盾曰：「齊桓晉文皆由定天子而服諸侯，今晉為中國盟主，不可不救。」靈公遂令趙盾以平周室。<br>　　盾至成周，率群臣立頃王之子班即位，是為匡王。盾奏匡王，赦閱與蘇之罪，復二人原職，且曰：「朝權待天子自為裁務，爾等宜和睦以輔周室，再有爭競，吾即具兵來伐！」周公閱與王孫蘇皆唯唯受命。匡王重賜趙盾。趙盾辭歸，告靈公曰：「王位既定，速以檄會諸侯，然後以議征討。」靈公悅，令胥甲引五百壯士，築壇於晉。楚界上。遣使遍告諸侯，約本歲八月會盟。骨甲引兵築下盟壇，早有人報於楚。<br>　　是時，楚穆王已段，其子莊王名旅，即位三年，不理國政，築九層之臺於後宮，左坐楊、趙二位夫人，右懸鐘鼓一切樂器，終日飲樂，並無休息。是時，子文已死，鬥克以下，因進諫被誅者七十二人，群臣皆為緘口，不敢再諫。及聞晉會諸侯，上大夫伍參，下大夫蘇從，相謀曰：「主上耽於酒色，不理朝綱，今晉將會諸侯，必然圖楚，此事奈何？」蘇從曰：「食君厚祿，處於高位，愛其死而不謀其君，非忠臣也！」二人侵早入朝，莊王正擁二姬而坐，擊鼓鳴鐘，歡笑自若。蘇從諫曰：「臣聞晉會諸侯，欲吞荊楚，臣荷國恩，不忍坐視，願我主罷鐘鼓而絕女色，總朝權以圖政治，則社稷生民不勝幸甚！」莊王聞蘇從之諫，本欲立斬，但念其為先朝老臣，不忍殺之，但緘默不答。伍參見莊王不納蘇從之諫，乃從旁進曰：「臣昔者奉使過曹，見一大鳥集於枯桑之上，荊棘圍繞其樹，而此鳥竟不飛不鳴，臣問牧夫為何鳥也？牧夫對臣曰：『此名癡鳥。』臣問：『何謂癡鳥？』牧夫曰：『此鳥集於枯桑，三年四圍，積棘漸長，將刺其身，而此鳥竟不飛不鳴，此非癡鳥而何？』」莊王悟曰：「此鳥三年不飛，飛則沖天；三年不鳴，鳴則驚人。大夫以癡鳥比寡人，以枳棘比國亂耳！」遂援佩刀，斬斷鐘鼓之懸，屏退楊、趙二姬，便理國事。潛淵讀史詩云：<br>　　鐘鼓闐闐集美姬，莊王心志正昏迷，諫臣不激沖天鳥，楚國焉能霸晉齊。<br>　　莊王既納二臣之諫，絕鐘鼓之音，遠美人之色，謂二巨曰：「寡人失道，以致好樂耽色幾至亡國，今者感二子之諫，便加臣為正卿，同理國事。」蘇從辭曰：「臣才力卑微，不能練達治體，王若圖霸，必舉孫叔敖為政可也！」莊王大悅。遂令安車駟馬，聘得叔敖入朝。王問其何以治國？叔敖曰：「治國莫若報仇，吾楚東征西討，威震荊襄，自城濮一敗，喪師二十萬，國勢遂弱，不能復霸中原，今大王欲復先王霸業，整理朝綱，必須先伐鄭國，以報狼淵之仇，然後長驅入晉，中原唾手矣！」莊王從之，遂拜叔敖為令尹，范山、蘇從、伍參、鬥越椒等各加級，大發精兵伐鄭，早有人告知鄭穆公。穆公令堅守城池，差人往晉求救。<br>　　是時，晉靈公自會諸侯，國中頗見太平，靈公遂肆其志，重斂民財，在後宮築九層之臺，盡飾金珠寶翠，三年不能成功，民亦多勞力而死者。右大夫荀仲山諫之，靈公大怒。下大夫屠岸賈進曰：「仲山妄談國政，遷辱當今，合該處死。」公遂令荀仲山詔言：「自今再諫者滅族！」於是，諸大夫側目相視，不敢強諫。靈公又於桃園內築高臺，與岸賈各執一弓，從臺上彈丸射之，以打鳥為辭。詔使下民聚觀，百姓蟻聚，靈公與岸賈交相放彈，彈丸單打百姓之眼，以觀其避丸為樂。百姓被打傷者，號哭震天，靈公大笑。少頃，膳夫進熊蹯，靈公食之未熟，即令押出膳夫斬之！趙盾與士會在朝外，詢問其故？膳夫哀告其幕，趙盾止之，遂攜士會入見。畢竟如何進諫，且看下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=52.htm>上一篇</a> &nbsp;&nbsp;&nbsp;&nbsp; <a href=54.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>