<html>
<head>
<title>開放文學--周朝秘史--第一○七回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=105.htm>上一篇</a> &nbsp;&nbsp;&nbsp;&nbsp; <a href=107.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第一○七回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>秦王代周統天下　田單興兵復聊城</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　話說周赧王五十九年七月下旬一日升殿，近臣奏曰：「今秦遣章邯為將，親率大兵二十萬攻趙，趙不能敵，特遣穆仲為使前來，陛下可發兵救趙王，若不許我必危矣！趙亡必來攻周，願陛下思之。」周王聽知，心中憂懼，宣穆仲入朝，拜舞已畢，穆仲曰：「今主上被秦兵攻急，特遣小臣前來求救，願陛下會合諸侯攻奏秦。」周王曰：「卿且先回，待聚合諸侯，隨後領兵前來。」穆仲拜辭歸國，周王隨即發檄，詔各國諸侯起兵救趙。正商議間，飛馬來報：「秦命相國呂不韋發兵往趙，令章邯移兵攻周西路，又遣右將軍繆姓，領兵十萬攻周東路，二路軍馬目今俱會於鎬京之北下寨，願陛下早定計！」周王聽知，唬得魂不附體，手足無措，問於群臣曰；「何計可破？」眾皆默然。忽有一人，面如重棗，口若懸河，官拜征西將軍之職，河西人也，複姓司馬坤又元，近前奏曰：「七國諸侯俱周之子孫，功臣之苗裔，本自為一。威烈以來，強以並弱，大以吾小，王綱解紐，禮樂征伐出於諸侯。目今之秦，國富兵強，難以為敵，陛兵弱將老，若能降之，免動刀兵，乃社稷之幸也！」王曰：「那料文武創業八百餘年，至此一旦休矣！朕若不降，軍衰將寡，生靈塗炭！」於即引文武入秦，頓首受罪，盡獻得其邑三十六，戶口三萬。秦王大喜！受其獻降，遂遣大將章邯領兵十萬入周，取其寶器數百車入秦乃遷西周。麗泉有詩曰：文武崩來八百秋，紛紛逐鹿戰未休，強秦徒得楚獲盡，誰知江山卻姓劉。<br>　　當時，周既降伏於秦，秦王喜不自勝。一日，顧謂群臣曰：「朕欲併吞六國，以何國為始？」群臣奏曰：「魏與秦為鄰，地隔千里，兵不滿萬將非其人，厚斂於民，君弱臣佞，從而征之，無有有服之理！魏國既為我有，餘地如拾芥矣！」奏王大喜！於是，即命章邯為將，領兵五萬殺奔魏國而來。離魏一百二十里之地於吳城下寨。吳城守將靡名引兵出迎，列開陣勢，兩馬相交，雙槍並舉，戰不三合，被章邯斬於馬下，遂領軍入城屯紮。韓王聞秦動兵，恐來伐己，乃自朝於秦，秦王大喜！<br>　　復其爵邑而還。<br>　　秋月，秦王病重，詔章邯班師返朝。於是，章邯回兵，是夜秦昭襄王薨，文武百官舉哀，哭於白虎之殿，立秦安國住即三日而薨，百官亦舉哀，孝事未完，東宮局承呂不韋言曰：「天下不可一日無君，今孝文王已喪，太子可以為君，而鎮諸侯萬民。」太子楚曰：「今孝文王雖崩，肉尚未冷，何敢就登大位？朕欲以孝治天下，朕豈可自失孝乎？願守服三年，再登大位。」群臣服其議，皆莫敢言。不韋又言曰：「今天下諸侯紛紜，咸有覬覦強秦之心，若不早登大寶，分兵阻隘，恐秦地更為他人，況天子之服，以日易月，上古有之，殿下何故不明？」<br>　　於是，子楚即群臣山呼萬歲，號秦莊襄王。<br>　　秦莊襄壬元年，報入裁燕國。且說燕王設朝，文武群臣山呼訖，王謂群臣曰：「朕憾齊占聊城，朕欲興師，誰敢領兵？」<br>　　中將軍陳人出奏曰：「臣願為將，以復其城！」於是，燕王命陳人為上將，興兵十萬！是日領兵就行，前至聊城北三十里下寨。陳人與裨將言曰：「來日我引兵挑戰佯敗，你伏兵東山之，待彼過後，出兵取城，吾再殺回，兩下夾攻，可以成功！」裨將領命訖。齊將蒙靡果然以兵出迎，與陳人戰於城下，戰不三合，陳人佯敗荒走，靡以兵來趕，過東山之前，燕兵見靡過了，殺奔人城去了。靡催兵正趕之際，忽守門軍人報道；「燕兵殺入聊城！」靡聞之大驚！急回覆聊城，陳人催兵來趕，兩下夾攻，靡敗遭擒，陳人入城安民，將靡斬訖，寫表奏知燕王。燕王大悅！封陳人為大將軍，將兵屯於聊城。探子飛報入齊。<br>　　齊王升殿，百官班列，公子田單出班奏曰：「今彼燕王，以陳人為將，興兵撥了聊城，目今兵屯聊城，伏望我王，火速興兵，不然兵臨城下，將至濠邊！」齊王懼而言曰：「卿可為將，點兵與戰！」於是，田單領兵十萬，前至聊城東五十里屯紮。次日，引兵直逼城下，陳人已知，點兵十萬出城，與戰三十餘合，田單兵少，大敗而還，陳人引兵入城。<br>　　卻說田單大敗歸寨，悶悶不悅，無計可施，坐於寨中，忽有軍人報曰：「寨門外有一隱士，自稱來與畫策而取聊城。」<br>　　田單曰：「速請其人入寨！」禮畢，田單問曰：「先生辱臨，必有識見！」隱士對曰：「生姓魯名仲連，聞知公子與陳人相待，猶豫不決，特來獻策。」田單曰：「久聞先生大名，今幸相會，不知先生以何計教吾？願聞其命！」仲連曰：「燕王為多疑而易讒，陳人忠勇有謀而無成，不如令奸細人以間諜遙言私入燕地，傳說陳人屯民兵聊城，殺退田單，欲自為王，彼聞必信，定削陳人之兵權，公子以兵下寨逼城，燕王既來解陳人之兵，陳人之兵，陳人恐我攻城，必不肯以兵還燕王，燕王愈驚，故此使其君臣相疑然後小生作書，書內陳說利害，射矢與陳人，陳人見驚，必然自殺，有須公子汗馬之勞而得聊城矣！」<br>　　田單大悅曰：「先生神機妙算，想行必應！」於是，田單使奸細之人入燕，謠言傳說陳人，謀反之事。<br>　　燕王設朝，群臣聞知百姓謠言陳人謀反，果入奏知燕王。<br>　　燕王言曰：「朕料此人必反，今此果然」王謂百官曰；「今兵權盡在他手，何計可獲此人？」群臣奏曰：「我王可傳詔命前去軍前，只說秦國動兵，恐來伐燕，令彼星火分兵十萬與使，前來保城，若兵分而至燕，我王親引此兵，一鼓可擒陳人矣！」<br>　　王曰：「善！」即發使命前去聊城見陳人。陳人接著按讀畢，正欲分兵，忽守城軍人來報：「今田單引兵攻城！」陳人猶豫不決，欲分兵恐不能制，欲拔兵全還，怕失其城，無奈只得謂使臣曰：「公且先去奏知燕王，待我殺退田單，引兵前。保燕，若分兵，必失此城。」使回將此奏知燕王。燕王懼而言曰：「此跋扈反者已實，既若不反，必然分兵。」又謂群臣曰：「此賊謀反，爾等何計可擒此人？」群臣曰：「我王休憂，只管收兵，守住險隘，不與糧草，任縱他在聊城反亂，必有能入於燕矣！」王曰：「善！」遂分兵守住各處關隘，不放一卒入燕。<br>　　卻說陳人守城歲餘，見城中糧盡，差人去燕王處乞糧，被把隘兵拿住，言曰：「你陳人反燕，又來求糧。」就將使者殺之，只令一卒報與陳人。陳人自謂曰：「吾遭齊人之間矣！」<br>　　遂悶悶不已。於是，田單令魯仲連作書曰：<br>　　　　江西逸士魯仲連，沐浴百拜，致書於大將軍麾下，竊聞之，智者不倍時而棄利，勇士不怯死而滅名，忠臣不先身而後君。今公行一朝之忿，不顧燕王之無臣，非忠也。殺身亡聊城，而威不信於齊，非勇也。功廢名滅，後世無稱，非智也。故智者不再計，勇士不怯死。今死生榮辱，尊卑貴賤，此其一時也。願公之謀計，而無與俗同也。且楚攻南陽，魏攻平陸，齊無南面之心，以為亡南陽之害。不若得濟北之利，故定計而堅守之。今秦人下兵，魏不敢東面。橫秦之勢，合則楚國之形危，且棄南陽，斷右壤，存濟北計必為之。今楚魏交退，燕救不至，齊無天下之規，與聊城共據。期年之敝，即臣見公之不能得也。齊必決之聊城，公無再計。彼燕國大亂。君臣過計，上天子迷惑，復以十萬之眾，五折於外，以萬乘之國，被圍於趙壤，削主因為天下戮。笑公聞之乎。今燕王方寒心獨立，大臣不足恃，國敝禍多，民無所歸心，今公又以聊城之民，距全齊之兵，期年不解，是墨翟這守也。食人炊骨，士無反北之心，是孫臏吳起之兵也，能已見於天下矣！<br>　　　　故為公計，不如罷兵休士，全車甲歸報燕王，燕王必喜，士氏見公，如見父母，交遊攘臂而議於世，功業可明，上輔孤主，以制群臣，下養百姓，以資說士。矯國革俗天下，功名可立也。意者亦捐燕棄世，東遊於齊乎。請裂地定封，富比陶衛，世世稱寡，與齊名久存，此說一計也。二者顯名厚實也，願公孰計而審處，一也。且吾聞效小節者不能行大威，惡小恥者不能立榮名。昔管鍾射桓公中鉤篡也，遺公子糾而不能死怯也。束縛桎梏辱身也。此三行者，鄉里不道也，世主不臣也。使管仲窮抑幽，囚而不出，慚恥而不出，窮年沒齒，不免為辱人踐行矣。然管子拜三行之過，據齊國之政，一匡天下，九合諸侯，為五霸首，名高天下，光照鄰國。曹沫為魯君將，三戰三北，而喪地千里，使曹子之足不離陣，計不顧後出必死而不生，則不免為敗軍擒將，曹子以敗軍擒非勇也，功廢名滅。後世無稱，非智也。故去三壯之恥，退而與君計也。<br>　　　　子以為曹齊桓公，有天下朝諸侯，曹子以一劍之任，劫桓公於壇位之上，顏色不變，而辭氣不悖，三戰之所喪，一朝而反之，天下震動驚駭，威信吳楚，傳名後世。若此二公者，非不能行小節死小恥也，以為殺身絕世功名不立非智也。故去忿恚之心，而成終身之名。除感忿之恥，而立累世之功。故業與三王為爭，名與天壤相敝也。公其圖之。<br>　　仲連將書縛於箭矢上，射城上，高叫曰：「吾乃逸士魯仲連，為陳將軍之利害，自來上言也！」言罷，將箭射上去。卻說燕陳人拆書讀罷！自言曰：「吾該休矣！」陳人乃泣三日，謂軍民曰：「非我不盡忠也！燕王信讒，使我有國難奔，有死難逃！」言罷，自殺而亡，城中自亂。於是，田單引兵殺入城去，定亂安民。令裨將守聊城，自引兵還齊。齊王大喜，曰：「是卿之功也！」單曰：「非臣之功，若無魯仲連畫策為書，安能復得聊城？」王曰：「仲連安在？朕必以重爵封之！」單曰：「今在午門外，不敢擅進！」由此令人去宣，不一時仲連入朝，山呼禮畢。王曰：「取聊城乃卿之功也！封卿為上大夫，食爵一邑。」仲連奏曰；「吾與其富貴而詘於人，吾寧甘貧賤而輕世肆志焉！」遂不受爵，逃之海上隱居。麗泉有詩贊仲連曰：<br>　　載質皇皇慮失時，齊時胡獨宦情微。<br>　　曾聲大義師侯國，恥見咸陽作帝畿。<br>　　高蹈滄溟言果踐，清風蘭雪詠偏宜。<br>　　勝燕未幾歌松柏，莫怪先生早識機。<br>　　欲知後如何，且看下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=105.htm>上一篇</a> &nbsp;&nbsp;&nbsp;&nbsp; <a href=107.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>