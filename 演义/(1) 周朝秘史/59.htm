<html>
<head>
<title>開放文學--周朝秘史--第六十回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=58.htm>上一篇</a> &nbsp;&nbsp;&nbsp;&nbsp; <a href=60.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第六十回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>晉欒書爭功弒主　晉魏絳單騎和戎</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　欒書告曰：「鄢陵之戰，吾與子本不欲戰，郤至堅意欲戰，僥倖而成大功，若據議功勞簿而進，主上必以郤至之功為第一，吾與子功反居其下，豈不愧哉？士燮曰：「此誠易事，若依吾訐，郤至之命不喪於功乎？」欒書曰：「何謂也？」士燮曰：「郤至平日鞭撻土卒而傲同列，前日鄢陵之戰，曾搶得楚子之弓，明日必以此弓奏主上，令楚筏密教其誣訐，郤至同楚子約定攻晉。郤有引馬之士，名長矯魚者，常被至笞，吾知其怨望，若挾之使證其事，則晉侯必怒而斬之！」欒書大悅！曰：「若殺郤至，其從弟郤錡、郤仇必然報怨，不如乘此一計，誣其三人同反，則絕其報矣。」二人撫掌大悅！取出楚筏問之曰：「我等常欲奏晉侯放汝返回，爭奈郤氏三兄弟不從，必欲斬汝！<br>　　明日當朝議賞諸將之功，汝能從吾之謀殺郤至，即奏過晉侯放汝歸國。」楚筏再拜，願聽約束。又密召長矯魚教其證郤至作反之事，許立其為大官。矯魚大喜！願受欒書。<br>　　次日，進功簿晉侯升欒書功為第一，士燮為第二，郤至為第三。郤至奏曰：「鄢陵之役，欒書與士燮欲插兵不戰，臣力請戰，方得此勝。今日賞功而燮等反居臣上，何以服將士之心？」土燮曰「郤至與楚子相通，故力請戰，欲內外合謀，劫明公大駕！賴諸將盡力，始不敢行出，明公不信，但審楚筏便知其事。」厲公大怒！使取楚筏問之？筏曰：「誠有是事，郤至屢有書信通臣之父王，每約裡應外合之事，故父王嘗以寶弓賜與郤至，明公不信，問其寶弓從何而得？」郤至忙致辭曰：「楚王寶弓，乃吾在陣上奪來的，何謂爾父賜我？」筏曰：「吾父賜汝，教反戈，以攻晉侯！」<br>　　二人相爭不止。厲公曰：「汝等不必相爭，但有何人為證？」至曰：「臣之本部兵皆見臣搶得此弓！」筏曰：「郤至本部兵必為其主，不肯證出，且臣父王賜弓與郤至之時，曾有幾句言語，問至之引馬者便知其意。」厲公然之。問誰為引郤至之馬者？至：「長矯魚！」公遂召長矯魚入門，矯魚對曰：「果有是事，當日一戰，楚王丟弓賜郤至，曾曰：『托汝盡心！<br>　　』至點頭曰：『今夜準定事成，』只聞此二句，不知為何事？」<br>　　厲公大怒，令斬郤至！郤至大叫曰：「長矯魚曾被臣鞭撻，故從士燮陷臣，明公欲霸天下，而信讒殺臣，臣非敢愛死，但可惜晉國山河矣！」厲公愈怒！立令斬之。矯魚又曰：「當日那至受弓，郤錡、郤仇皆在馬旁同謀！」厲公盡收郤錡、郤仇斬之！並滅其族。群臣諫曰：「一日而殺三大夫，國之不幸也！<br>　　何更滅功臣之族？」厲公始悟，乃赦郤氏之族。<br>　　次日，魏顆等一班老臣，皆上表辭官，厲公感群臣之言，似有悔殺三郤之心，知為欒書、士燮所欺，乃密召荀偃問曰：「孤欲斬欒書、士燮，子宜為我謀之。」偃曰：「公為大國之主，殺二臣如破狐鼠！何必問計於臣？」公曰：「六軍之柄在欒書之手，倘謀不密，彼以百萬之眾謀反，何以制之？」偃曰：「主公明日便詔欒書操軍，主公親往觀兵，至中間詐稱軍法不嚴，追元帥之權，喝斬之，此時誰敢不服？欒書死，士燮不足畏矣！」厲公大悅，遂出旨詔欒書，次日操軍。<br>　　卻說荀偃乃欒書之黨，夜投欒書之府，以厲公之事告之。<br>　　書聞變色，問偃何以處之？偃曰：「明日之勢，兩虎相抗，必有一傷，元帥遲疑，禍必至矣！」書曰：「然則若何？」偃曰：「百萬兵柄在子掌握，何憂此事？即日伏兵於西晉門下，待大駕將至，稱其無道而殺之，別立新君，誰敢不從？」聽罷書志遂決。即調荀偃引所部兵伏於西晉門下。次日，請厲公觀兵，厲公果整鑾駕從西門而出，忽然一聲梆子響處，苟偃搶出，大罵：「無道昏君，賞罰不明，難作萬民之主！」遂搶入懷中，刺成公於車下。群臣不知其故，將殺荀偃。偃扯起元帥旗號，曉諭群臣。群臣奉其子名周嗣位，是為悼公。<br>　　悼公度量寬宏，即位之初，迫贈郤至兄弟之官，黜罷欒書、士燮、荀偃之職，大行賞罰，廣設筵宴。以魏相為左班上卿，士魴為次卿，荀會為下卿，韓無忌為下卿，士渥濁為太傅，賈辛為司空，弁糾為司徒，旬賓為司戎，魏絳為左司馬，張老為中軍謀主，鐸遏寇為上軍都尉，程鄭為下軍都尉，籍繫為上軍大夫，士&#21252;為中軍大夫。次日，聚朝商策國政，六卿奏曰：「先君厲公服齊於金輿山，敗楚於鄢陵，將欲復先朝伯業，奈何國家大亂，君臣相攻，今明公嗣承大位，宜恢復舊業，以主中國。如鄭國前日雖降，今又背晉歸楚，可具約傳其會盟，觀鄭之趨勢何如？彼來則已，如若不至，發兵征之，鄭服則伯業可振！」悼公大悅！即欲打文書於鄭，忽有人自外而進，連曰：「不可！」眾視之，乃魏絳也。<br>　　魏絳曰：「臣聞赤狄國有胡兵二十萬，每每欲報父仇，今不先服赤狄，而欲外征鄰國，大不可也！」公曰：「然則誰可征狄？」絳曰：「赤狄雖欲侵晉，不可征伐，蓋晉初敗楚，諸侯方睦，若出兵遠征夷狄，楚若聞知，發兵乘虛來攻我國，諸侯必叛晉而朝楚。」公曰：「何以處之？」絳曰：「請王將五萬兵與臣，又以虎豹之皮五車，臣先以此與之講和，戎人貪利必受皮以通好；如若不受，則以勢劫之。於是，威德外著，戎必服矣！」公善其言，即以大兵五萬，虎豹皮五車與魏絳和戎。<br>　　絳領軍起行，至無終城下，諸將皆曰：「夷狄不懷德義，只憚威力，不如先攻無終，斬卻嘉雨大王，則赤狄望風講和矣！」絳曰：「不可！來日汝等大張兵甲，詐欲出戰之勢，我親自入城，決然成功。」諸將次日將火炮木石堆於城下，詐作攻城，魏絳乃免冑解甲，單馬在城下高叫：「誰是無終城國王？<br>　　請出相見。」守城小卒各將火炮矢石亂打，嘉雨大王見絳單馬，又不披掛，忙叫手下，不得亂打，乃問曰：「吾是無終國王，汝來有何議論？請通姓名。」絳在馬上欠身曰：「某乃晉國司馬，姓魏名絳字百川，魏武子之幼嗣也！吾主以汝等叛晉，故令某將雄兵二十萬，剿除汝等種類，吾體仁人之心，不忍交戰，故單馬來問示下，汝等欲戰則開城以決雌雄，欲降則早來奉表歸順。」<br>　　嘉雨聞知，忙令將吊橋放下，來見魏絳。魏絳亦下馬，二人握手，歡如平生。盂樂等恐晉人陷其主，乃與五六部將，各執器械，跟隨嘉雨之後。魏絳令取酒與嘉雨暢飲。絳之部將荀家等，見孟樂各持器械，亦持劍執弓，羅列於絳前後。絳叱左右曰：「吾與無終國王講好，汝等各持兵器，欲何為哉？」於是左右方棄兵器。嘉雨亦叱退左右，二人盡歡而飲。酒至半酣，絳謂嘉雨曰：「承大王下顧，講定和好，庶幾兩下不動干戈！<br>　　然赤狄大王黑統，彼必不肯講和，吾借汝城一過，與之交兵，公意何如？」嘉雨曰：「是何言也！赤狄大王乃吾之甥孫，明日吾當引來見司馬，共成兩國之好！」魏絳大悅，出寨相辭而別。<br>　　次日，嘉雨往赤狄來見黑統，統親迎大殿，嘉雨謂統曰：「晉侯以二十萬兵與左司馬魏絳來征赤狄，欲報先軫之仇，目今屯於無終城下，幸魏公仁明，不忍絕我種類，故令某來講好，汝能納吾一言，備金帛往晉寨定和，庶幾社稷可保，不然晉兵將至矣！」黑統大怒曰：「晉人殺我之父，吾與晉不共戴天之仇，正欲興兵報怨，外父為何令我與之講和？」嘉雨曰：「晉兵二十萬，戰將五百員，征我胡虜，不啻泰山壓卵，汝能與相抗乎？況我等已被秦穆公征服，今若舉兵犯晉，晉與秦乃婚姻之國，必挾秦共伐，我等能保其必勝乎？」黑統俯思良久，乃曰：「依外父之見，要將何物為獻？」嘉雨曰：「不過備數十車金帛與之犒軍，奉表稱臣足矣！何必更用他物？」黑統即備金帛，遂與嘉雨同來魏絳大寨相見。<br>　　絳聞知，出接二人入中軍，設宴款待。酒至數巡，嘉雨起告曰：「蒙公以仁愛待夷狄，息二國之兵，故某引甥孫黑統，備金帛數十車，犒勞雄兵，講和定好，從公示下。」絳謝曰：「晉國與狄乃表裡山河之國，自黑登雲起兵犯界，殺我元帥先軫，故諸侯忿忿不悅！令我剿除，今若奉表稱臣，既來則安，何必用金帛之禮，我不敢受。但受降表，議定自今以後，年年進貢，不許興兵侵犯，務要患難相救，吉凶相問足矣！」嘉雨曰：「司馬不受金帛，則吾心不安，必受之方滿吾意！」絳受金帛，令取虎豹之皮，酎二國。番王大悅，遂議定和好，相辭而去。絳受降表班師回朝。史臣有詩云：<br>　　滾滾胡塵起四方，民生擾擾懼豺狼，魏莊不展和戎策，晉國安能固霸疆。<br>　　魏絳還朝以赤狄降表並金帛獻上悼公，悼公大悅，錄絳為和戎第一功，升為中軍司馬，即日發兵伐鄭。欲知後事如何，且看下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=58.htm>上一篇</a> &nbsp;&nbsp;&nbsp;&nbsp; <a href=60.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>