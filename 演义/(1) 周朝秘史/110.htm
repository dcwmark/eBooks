<html>
<head>
<title>開放文學--周朝秘史--第一一一回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=109.htm>上一篇</a> &nbsp;&nbsp;&nbsp;&nbsp; <a href=111.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第一一一回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>朱後淫寵於嫪毒　秦王計併吞六國</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　秦王覽書而言曰：「險失天下人才也！」遂除逐客之令，復李斯之官，及用其謀，兼並天下也。卻說太后心淫不止，呂不韋恐事覺禍及己，乃私求大陰人嫪&#27600;以為舍人，太后聞欲私得之，呂不韋乃進嫪&#27600;令拔其鬚眉為嫪&#27600;者，遂得侍太后。太后與私有娠，恐人知之，徙宮居雍，嫪&#27600;常從，賞賜甚厚，事皆決於嫪&#27600;。始皇九年，一日朱後與嫪&#27600;飲酒大醉，御夫人季氏進酒，見其不謹，淹酒於地。嫪&#27600;一見大怒，責叱季氏，季氏含羞出宮，走遇六宮大使趙高，且說嫪&#27600;假為宦官，與後私通之事，高大怒！乃見始皇，告嫪&#27600;實非宦者，常與太后私亂，生子二人，皆匿之。始皇未敢造次，及嫪與太后知，謀曰：「王既薨，以子為後。」於是，秦王覺，下吏治，具得情實，實連相國呂不韋。王大怒！夷嫪&#27600;三族，殺太后所生二子，遷太后於雍。王欲誅相國，為奉先王功大，及賓客辯士游說者眾，不忍治法，免相國。有齊人說秦王迎太后納文信侯就國河南。<br>　　歲餘，諸侯賓客使者相望於道，請文信侯，秦王恐其為變，宜至金階，謂文武曰：「不韋雖有救先君之恩，別無汗馬之勞，何以位在百官之上，吾必徒之！」群臣莫敢對，不韋俯首而已。<br>　　王令其速退下，不韋不肯辭出，王遂賜不韋手書，手書曰：「君何親於秦，號稱仲父，諱之也。」又曰：「卿無大功，妄居尊位而有欺朕之意，其語不可露，罪不容誅也！朕思爾有救先王之恩，不忍加誅，故令汝徙蜀，汝安居，勿違朕意，可即速行。」<br>　　不韋見手書，含淚自度，稍慢恐誅。歎曰：「吾今年老，何任往蜀。」遂飲鴆而死。<br>　　不韋之事聞於韓國，韓王懼秦勢大，欲遣人之秦納地。韓非諫曰：「臣觀秦王，不能容物，只可同憂，不可共樂也！」<br>　　王不聽，送另差使入秦納地，請為藩臣。韓非歎曰：「忠言逆耳利於行，豎子不足與謀矣！」<br>　　卻說秦王登殿，群臣奏曰：「今有韓國遣使納地請為藩臣，使命現在朝外，乞大王聖鑒。」秦王即令宜進，獻上表章，秦王大喜，謂使曰：「朕受其地，就封韓王舊爵，令彼堅守韓地，朕即撥上將引兵與之共守。」將銀一百兩賞其來使。使臣拜辭而去。秦王喚內使秦勝而謂曰：「朕封卿為潁川郡守，可領兵五萬，前往韓國，只說前來同韓王守邊，攻其無備，出其不意，到城即把韓王全家殺死，改韓地為潁川郡，汝即鎮守其地。」<br>　　秦勝出朝引兵五萬前往。卻說韓使先回，將秦王之言具述一遍，韓王曰：「韓發安若泰山矣！」言未盡，守門軍報：「秦勝引兵來到！」於是，韓王令開門迎接，勝引兵入城，韓王出午門親自來迎。秦勝喝聲下手，韓王措手不及，被勝擒下，監入於內，將韓氏全族遷之遠去。出榜安民賞軍，改韓地為潁川郡，而自鎮守。欲知後事如何，且聽下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=109.htm>上一篇</a> &nbsp;&nbsp;&nbsp;&nbsp; <a href=111.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>