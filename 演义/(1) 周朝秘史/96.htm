<html>
<head>
<title>開放文學--周朝秘史--第九十七回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=95.htm>上一篇</a> &nbsp;&nbsp;&nbsp;&nbsp; <a href=97.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第九十七回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>孫龐排陣賭劉魏　馬陵萬弩射龐涓</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說厖蔥單騎投青龍山，以孫臏在齊生擄太子之事告龐涓。龐涓不信曰：「孫臏已死，此必田忌設詐，汝等落其圈套！」厖蔥苦告，孫臏果在。少頃，王與巴寧文書，累次不息，皆言孫臏攻城甚急，龐涓猶豫不決。忽報孫臏遣使至，龐涓召入，拆書看了一遍，其書曰：<br>　　　　鎮魏大將軍龐契兄閣下，憶昔三年雲夢，連業同師之情，雖交誼恩逾骨肉，擬約韜略既成，各事一主，聲名相望，平生願足。何期人面獸心，遽生嫉妒，聘賢之詔初頒，刖足之刑便至。不行佯狂，焉得脫難？幸得皇天常祐於吉人，后土不窘於善士。茶車出魏，匹馬歸齊。獻大策於王庭，握總柄於邦國。迎還田忌，同復冤仇。今擁百萬之兵，勢如貔貅出穴。調千員之將，威似豺虎離山。長驅渤海，直抵大梁。滾滾旌旗，遮掩九天日月；林林劍戟，環圍魏國城池。兩兵一接，活擄魏申。今奉尺書，先達守將，火速抽兵一戰，決定雄雌，否則倒戈拜降，來首謝罪。上全魏國山河，下免生民塗炭。若夫執迷不悟，推阻不進，則雖鐵統，大梁城打破，止在目下矣！戰書到刻，乞照不宣。時周顯王二十八年，秋九月上旬。征魏中軍大謀主孫臏書。<br>　　看罷來書，龐涓心中大驚曰：「孫臏雖在，刖足顛狂，乃人間之棄士，何足道哉？」即留弱卒數十，虛張旗鼓，以守本寨，乘夜班師。不數日，巴寧出接入寨，具告孫臏攻城之事。<br>　　龐涓令諸將，次日用心一戰，可破齊兵。<br>　　卻說孫臏閉龐涓回兵，田忌便欲出攻，孫臏止曰：「魏兵素號驍勇，每輕齊楚，今龐涓居韓而歸救魏，其銳氣已喪，更示弱以誘之，則魏兵片甲不歸矣！」遂令將士，各自披掛，以待斬殺。次日，兩陣對圓，田忌橫矛勒馬，高叫：「龐涓何不出陣？」龐涓見是田忌，左帶朱倉，右帶徐甲，洶湧殺出。大詈：「田忌匹夫！自桂陵一戰，盔甲尚在，汝軍今日焉敢又來犯界？」喝令左右擒之！徐甲、朱倉雙馬殺出，田忌迎敵，不上十合，齊兵門格開處，推出孫臏。孫臏在車上欠身高叫曰：「龐涓契兄，別來無恙乎？」龐涓一見，唬得魂飛膽顫，背汗沾流，亦欠身答曰：「人言吾兄已歿於齊，今日之出，小弟之幸也！」孫臏笑曰：「三年同業，尚忍刖足行巫，百計坑陷，今日何承慮吾之深也？」龐涓滿面羞慚，但曰：「刖足巫蠱，皆魏王命令，非弟之過也！兄何得蓄怨懷恨，命兵犯界？」孫臏曰：「吾奉齊王之詔，此來決欲破魏建功，圖王爭伯，各為其主，豈為無名犯罪乎？」龐涓曰：「往事不必閒論，今兄在齊，吾在魏，試與兄賭國！」孫臏曰：「何謂也？」涓曰：「各排一陣，爾能打破吾陣，則以魏降齊，我能打破爾陣，則以齊降魏，倘兩下俱不能破，則講和休兵可乎？」孫臏曰：「可！」<br>　　龐渭即將本寨軍率分為五隊，各樹五色旌旗，靠城排成一陣。問孫臏曰：「識此陣乎？」孫臏曰：「此乃五龍奔海之陣，焉有不知？」涓曰：「兄敢打陣乎？」孫臏密令袁達、田盼、田勝、田忌、獨孤陳備引長槍步軍三千，各攻一方，孫脹率大軍從龍口衝入，以白旗一指揮，五方齊兵大喊，將魏兵圍作一團，龐涓反被困於核心，其軍卒自相踐踏，死者不計其數。龐涓忙謂孫臏曰：「可速收兵，吾以魏降齊！」孫臏抽兵，龐涓又集殘卒歸寨。孫臏遣使去言，龐涓背約。<br>　　次日，涓復引兵出陣，孫臏責其背約不祥。龐涓曰：「今日仍排一陣，吾不能破，然後心服納降。」孫臏即令九員大將，屯作九方，各服一色袍鎧，各執一般器械，又將軍卒少長相敵，強弱相兼，分為八陣，穿插在九將之中，排成九宮八卦之陣。<br>　　臏曰：「識吾陣乎？」涓回：「焉有不識？」臏曰：「汝敢打乎？」涓曰：「何為不敢？」龐涓乃暴悍兇惡之人，本曉此陣，當從乾門打入，見孫臏獨車立於巽門，乃引諸將直往孫臏殺進。<br>　　孫臏抽身一指揮，九將往來穿插，塞住八門。孫臏密演神術，頃刻天昏日暗，走石揚砂，魏兵困迷於陣，莫知所向。孫臏心知龐涓未肯屈服，亦不剿滅，特設此以恐嚇之耳！自辰至未漸漸清朗，龐涓引兵殺回本寨，查各部兵，十喪五六，旗鼓半折，拍胸大怒曰：「吾自命兵以來，來損一兵，不折一將，今日肯以雄名挫於刖足之夫乎？」<br>　　正怒間，孫臏遣使督降。龐涓大怒，喝將來使斬首號令。<br>　　諸將改換鎧甲、器械，再欲出攻，龐涓中軍參謀韓隨進曰：「吾聞信智仁勇，行兵之具，不可缺一，元帥面許孫臏破陣賭國，吾兵連輸二陣，又欲令斬來使，更欲出兵強戰，非守信之義也！吾料齊兵久出糧必不繼，請憑三寸之舌，往說孫臏請和，兼察其糧，孫臏倘許，則與講和休兵，否則堅守營壘，出奇兵絕其糧道，不上數旬，二十萬齊兵，悉死於大梁矣！」龐涓大悅！遂放其來使，即令韓隨游說。<br>　　韓隨扮作游士，直投孫臏大寨，具貼請見，孫臏覽其名姓，顧謂諸將曰：「韓隨此來，非游說即是奸細，吾欲決計以斬龐涓，此人既至，極中吾策。」遂令各寨作十萬火灶，盡匿糧米，詐囊砂草於各寨，然後召韓隨入寨。隨參見孫臏曰：「吾乃燕人韓隨是也！」孫臏曰：「來此有何計議？」隨曰：「吾欲投雲夢學業，聞齊魏交兵，詢之乃謀主與龐元帥為敵對，故從逕道來見謀主，欲有所請！」孫臏賜其坐位曰：「韓兄既欲受業鬼谷先生，亦為道契，有何教益？臏願從命！」隨曰：「吾聞二公皆雲夢之派，何必自相攻擊，以致害道傷義乎？」膠曰：「龐涓失義妒能，故用百計刖吾之足，吾何容忍？」韓隨曰：「元帥度量狹小，嫉妒同業，誠得大罪於謀主，然謀主乃仁人君子，誠體江海之量，釋往日之怨，議和尋好，使天下談公為重義高賢，豈不美哉？若驅東海之兵，久羈外國，吾恐兵疲糧盡，勝敗未知。且魏兵素號強悍，受困既久，一旦軍民激怒，盡心效力而出，則謀主之威望挫於輕戰之下，惟熟思之！」孫臏正色曰：「韓兄何言也？龐涓失義，雖三尺之童，亦皆唾詈。吾今擁二十萬眾，破大梁只在目下，而子欲以口舌戰退吾兵，豈非欲為龐涓作說客耶？子以齊兵遠出不可久屯，始與子觀之。」<br>　　遂攜韓隨之手，遍遊各寨，觀閱器械糧草已畢，曰：「子觀吾之兵甲利銳，米粟充盈，以此下魏，誰曰難破？煩兄拜復龐涓，期在旬日，降表不至，必無魏矣！」韓隨兩腮通紅，但曰：「吾非說客，但恐足下有傷同學之義，故進此言，謀主何見責之深耶？」孫臏陪笑送出其寨，忽先鋒袁達突入，詐曰：「前部糧草已盡，乞謀主早為處置！」孫臏斥曰：「軍中粟積如山，何優糧盡？」<br>　　韓隨相辭而去，孫臏遂令三軍乘夜班師。田忌曰：「破魏在目下，又何班師？」孫臏笑曰：「吾所謂以柔弱勝魏，在此舉也！」大軍即拔寨東歸。卻說韓隨回寨，龐涓問其動靜，韓隨曰：「孫臏外雖強辭大話，但話內有班師之意。」涓曰：「何以知之？」隨曰：「吾見各寨囊砂，必是糧盡，士卒收拾，豈非班師？」言未畢，哨馬報：「齊兵秘密班師。」涓即欲擊，龐英曰：「刖足之夫，詭計百端，不可輕追！」龐涓不從，率兵打入齊寨，見囊砂狼藉，各寨火灶約有十萬。涓曰：「十萬火灶，焉能遠繼糧餉哉？」催兵急追將近五十里。孫臏令獨孤陳勒兵回敵，不許取勝。又令軍中減為五萬灶。獨孤陳且戰且怯，走退二十里。龐涓追見齊灶，撫掌大笑曰：「吾知齊兵怯入吾境久矣！過三日兵亡大半，不追更待何日？」遂令棄步卒，率輕騎，又追一日。齊兵至幡龍山下，孫臏以地面按之，前去八十里，有地名馬陵道，崎嶇險峻，樹深葉密，遂令田勝、田忌各引勁弩五百人，每人帶弩箭一百枝，夾伏馬陵兩邊，又令小卒，砍大樹橫塞前隘，大書：「龐涓死此樹下！」六個大字於樹，侯樹下火起，方許放箭。又令獨孤陳、田盼各引本部兵伏馬陵後五里，候奪器械。諸將奉令去訖，又令各寨減為三萬灶，自與袁達斷後，緩緩而退。<br>　　龐涓追至馬陵道口，時天色已昏，查齊兵之灶，惟二萬而已。催兵進前，諸將咸曰：「前去馬陵道險，恐有埋伏，不如姑待，次早追趕未遲！」涓問道旁百姓：「齊兵去此幾里？」百姓曰：「前軍昨已陸續而去，獨孫臏之車，適去二十里餘！」龐涓謂諸將曰：「吾兵星夜追齊，只爭二十里地而得孫臏，爾等何必狐疑？」遂催兵追至十餘里。厖蔥回告曰：「前路隘險，馬難進步，乞容明日早趕！」龐涓叱曰：「功在目前。」便脫鞍步趕，諸軍又追十餘里。前軍回報：「有樹塞道，難以前進！」涓又叱曰：「先鋒何為早不處置？」小卒曰：「樹有一行白字，昏暮難辨清，請元帥驗之！」龐涓以火照而讀之，心中大驚曰：「中其計也！」遂令後軍抽回，田勝、田忌望見樹下火起，即令弓弩齊發，箭如雨下，龐涓身被重傷，死於萬弩之下！胡曾先生詠史詩云：<br>　　墜葉蕭蕭九月天，驅贏獨過馬陵前，路旁古木蟲書處，記得將軍破敵年。<br>潛淵讀史詩云：<br>　　萬弩森羅伏馬陵，深談孫子會行兵，血漬重鎧流紅雨，傷布殘軀揮箭林。<br>　　名利解開連業志，機開打破共師心，英雄須信當懷義，莫學龐涓自殞身。<br>東屏先生論史一絕兼歎孫龐之事云：<br>　　鬼谷同師昔未仇，功名心勝竟相尤，假饒黜詐懷仁義，禍自潛消福自來。<br>　　龐英匹馬出入箭下，不見其父，將欲殺進。前率回報：「元帥被箭傷死！」龐英抽兵救屍，齊兵又四面殺至，鄭安平保龐英、龐蔥殺出，田盼、獨孤陳截其歸路。五馬交戰，田盼斬卻鄭安平，龐英、龐蔥捨命而走。徐甲從後殺至。獨孤陳奔前大喊一聲，徐甲被砍為兩段，截住歸路，魏兵各拜伏投降。只有公子印與朱倉二技兵在後，聞前兵被陷，即引本部退守仙翁山。孫臏催兵來回，公子卬、朱倉走入魏城。孫臏下令斬魏太子申懸於高竿，攻打城池。魏王欲率城內壯兵出敵，公子赫曰：「孫臏用兵如神，龐涓尚且被陷，父王焉可輕敵。」魏王躊躇之間，忽報齊使田駢至，魏王今放吊橋接駢入朝，問其來故？田駢曰：「臣奉齊王之旨，孫謀主之令，言齊與魏相鄰之國，望大王收龐涓家屬出獻，即便退兵。」魏王曰：「龐涓實有大功於魏，寡人焉忍滅其家屬？」乃辭田驕，田駢回告孫臏。<br>　　孫臏令三軍攻城，時朱亥被龐涓所黜為民，聞知是事，即具龐涓欲害孫臏之由，奏知魏王。魏王覽罷，大罵：「匹夫！<br>　　挾私仇而誤大事，如何不敗？」遂下詔收龐涓家屬，時涓妻妾各自刎死，其子龐英，又被齊兵追迫，奔逃衛國，獨有龐蔥在軍，魏王即以金帛十車，遣未倉解龐蔥至孫臏大寨。孫臏大詈一番，顧謂諸將曰：「龐涓無義，刖吾之足，吾豈不義而殺其弟乎？但訴明平日仇恨，令其妻子無怨而已。」遂受降表金帛，管待朱倉，令取酒與蔥壓驚，放其回家，即日拔寨班師。欲知後事如何，且看下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=95.htm>上一篇</a> &nbsp;&nbsp;&nbsp;&nbsp; <a href=97.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>