<html>
<head>
<title>開放文學--周朝秘史--第四十一回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=39.htm>上一篇</a> &nbsp;&nbsp;&nbsp;&nbsp; <a href=41.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第四十一回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>晉重耳周流列國　五公子爭雄亂齊</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　惠公獨斬慶鄭，其餘文武各加一級，令郤芮、韓簡開募於絳州，招天下壯兵，以圖報仇。<br>　　卻說重耳初奔在狄。狄候見其狀貌非常，乃以二女事之。<br>　　重耳受其長女季隗，以少女叔隗妻趙衰。居十二年，季晚生二子，長曰伯儵，次曰叔劉。叔隗生一子，名盾。既而趙衰、狐毛等告重耳曰：「歲月難留，公子安居於狄，貪戀逸樂，竟忘返國，何日能成大事？」重耳然之，乃入而告其妻曰：「吾將遠適秦楚，結連大國歸晉，子宜盡心撫育二子，待吾二十五年不至，方可再嫁他人。」季隗泣曰：「男子志在四方，非妾所敢留，然妾今已二十五歲矣！再過二十五年，將就木焉，願以死待子，焉肯再適他人？」重耳大悅！季隗、叔隗各攜其子，含泣以酒相餞。季隗曰：「公子保重前行，勿以小妾為念，當力圖恢復。」言罷淚下！乃奉&#24053;酒而歌曰：侍立閨闈十二年，鳳鳴凰應擬周全，豈期琴瑟聲音絕，美滿恩情各一天。<br>　　重耳接酒，亦有含淚之意。乃康歌曰：自結繫蘿擬百。風流豈有不週全，男兒一舉三千里，怎效區區處一天。<br>　　重耳囑季隗曰：「汝盡心育子，不日歸國，必以車馬來迎汝。」泣淚扣住馬首，似有不忍相別之意。魏犨厲聲曰：「大丈夫橫行天下，將欲掃盡內患，以圖大事，何必啼泣灑淚，以與兒女相戀耶？」<br>　　重耳乃轉馬前行，奔至於衛。衛文公不為加禮，寧莊子曰：「晉衛同宗之國，晉公子逃難至此，主公何不出城迎接？且晉公子狀貌非常，其從者皆超世之士，久後返國，必得志於諸侯。若酹有德而伐無禮，衛恐難免後日之悔。」文公不聽，閉城不納。重耳專候出接，見其不出，又閉城門，大怒！與從者奔曹。過五鹿糧盡，遂乞食於野人，野人與之土塊，並戲之曰：「飯則無之，土則奉承！」重耳怒欲鞭之。偃止之曰：「士地，國之基也。今天賜得國之兆也，公子盍拜受之！」重耳下車拜受。田夫不知其義，乃群笑曰：「此誠癡人也！」魏犨與顛頡亦曰：「子犯何得癡引其君耶！」後人有詩云：<br>　　土地應為國本基，皇天啟示吉人時，高明子犯深知意，愚昧魏仇反笑癡。<br>　　重耳登車，忍饑入曹，困乏難進，眾從者於野外拾菜而烹之。重耳饑甚，介子推乃割股肉而烹進。重耳曰：「子推此食從何而得？」子推曰：「臣股肉也！」重耳起拜曰：「將何以報是？」曰：「臣聞主憂臣死，今公子乏食，皆臣等之罪，非敢望報也！」後人贊曰：<br>　　主君不可困，膚髮不可傷。<br>　　君子貴行權，吾身在君旁。<br>　　割股濟君危，賢者不為狂。<br>　　車馬人曹，寓於曹大夫值負羈之家。負羈引見曹共公，公謂羈曰：「吾嘗聞晉公子駢脅，吾未見之，今日在此，何計能使吾一見？」羈曰：「此事甚易，主公但令致香湯與之沐浴，即得見之。」公遂令羈陪其沐浴，羈告重耳曰：「吾主以公子遠涉泥途，令羈陪奉沐浴，不知可乎？」重耳曰：「承子厚意，何敢不從？」羈遂與重耳退而沐浴。曹伯觀之，果見兩脅脅骨駢為一片，羈奏其公曰：「晉公子駢脅重瞳，定非久屈人下者，公請款留之。共公曰：「曹小國也！且介在大國之間，往來奔走之公子，何國無之，若悉待之以禮，則國小費重，那得許多錢糧？」退朝不聽。<br>　　羈引公子至宅列坐，各敘往事，其趙衰、狐偃，皆拱手侍側。負羈之妻曰氏，聞重耳之聲，大如洪鐘，私從帝內窺之，見其眼目重瞳，儀容魁偉，又見其從者，威風凜凜，相貌堂堂，知其必然得國，乃私謂負羈曰：「晉公子賢人也！其從者亦屬豪傑，以眾傑扶一賢人，久後必能返國得志，若返國得志，則曹公今日不待之咎，誠屬難逃，子宜以重禮相待，可免久後之禍。」羈喜曰：「正合我意！」遂大排筵宴，以待重耳與其從者。酒至半酣，羈起告曰：「辱臨敝國，愧曹小邦，不能小駐車駕，聊具白壁一雙，黃金百標，粟麥五十斛，少供行李之助。」重耳答曰：「有勞大夫，何敢妄受？」負羈請之再三，趙衰告重耳曰：「承大夫厚賜，公子可取，以容再謝。」重耳拜受之而返壁。即日出曹，負羈遠送出城，重耳辭曰：「大夫請回！重耳返國，此恩決不敢負。」遂告辭而別。後人有詩云：<br>　　重耳週遊不憚勞，出蒲避狄適於曹，曹襄聾<img src=GESJ1.BMP align=absmiddle border=0>輕英傑，衛文愚矇慢俊豪。<br>　　受餒曾自介子肉，困饑行乞野夫郊．往來多有人難識，曾似羈妻眼力高。<br>　　重耳離曹，既與僖負羈相別，行不數日，車馬將至來國。<br>　　重耳問從者曰：「囊費將空，吾欲入城見宋公，以憩數年如何？」趙衰曰：「宋公雖異於曹侯、然國微土薄，恐不肯久留，臣聞來公之族名固者，與公子相識，為宋國右司馬，公子何不致書於固，問其可否？」重耳曰：「子餘之言是也！」遂修書令人齎於公孫固，車馬停於驛舍。卻說公孫固得重耳之書，次日入朝，奏襄公曰：「晉公子重耳，出亡過宋，何不使人請入宋城，款之以禮。」襄公問於群臣，左司馬公孫目夷曰：「右司馬之言雖是，然宋小邦，不能久留，亦不可有慢，主公宜奉金帛，親自出城勞之，庶幾兩全其禮。」公曰：「子魚之言是也！」次日，宋公出城，來見重耳。宋公曰：「公子遠遊，寡人本當延入敝城，奈邦微土薄，不足收納，謹備黃金百鎰，良馬二十乘，少壯行色之資，望公子笑而納之。」重耳問於從者，左趙衰、右狐偃皆曰：「承宋公厚賜，公子拜受其惠，待報可也！」重耳拜受，遂辭宋煥而去，宋公回城不提。<br>　　卻說重耳奔鄭，早有人報於鄭文公。公謂群臣曰：「晉重耳叛父而逃，列國不納，今至鄭國，吾捉之送於晉侯，以陷大國之利何如？」大夫叔詹進曰：「晉公子有三助，天既助之，豈可殺之！」文公曰：「何以見之外詹曰：「同姓為婚，其類不善，今重耳乃狐女所生，狐與姬同宗，而重耳多子，是一助也。晉自重耳逃出，國家不寧，豈非天意有在，待其返國而後安，是二助也。趙衰、狐偃皆當世英雄，重耳得而臣之，是三助也。公子有此三助，焉可殺之？」文公不聽，曰：「重耳雖有三助，其父兄皆不能容，焉成大事？」遂令太子伯華，率甲士五百，伏於城下，待重耳入城而後擒之。伯華受命而出。<br>　　卻說重耳來至鄭城，將入見文公。趙衰曰：「鄭城狹小，豈足久淹，不如過鄭往齊，方可圖大事。」重耳遂不入城，昂昂然擁而過之。伯華在城上，見趙衰、狐偃輩皆有虎威，亦不敢追。重耳見鄭伯不理，車馬至齊。齊桓公令公子無虧出城迎接，既至，桓公與之宴，狐偃立於後，桓公問曰：「此子為誰？」<br>　　重耳對曰：「此吾舅氏狐偃是也！」公大悅，謂寧威等曰：「人言晉獻公有子九人，惟重耳出類。今日觀之，語不虛傳，況其所從，皆勇而有禮之士。吾欲以宗女名美妹者妻之，汝等何如？」戚曰：「明公所處，無有不可？」桓謂重耳曰：「公子以亂出遊，倘不棄敝邑，願以宗女侍執巾櫛，不知盛意如何？」<br>　　趙衰進曰：「亡人得辱餘愛，外連齊晉之好，內結骨肉之親，他日得志返國，皆荷盟主所賜也。」桓公曰：「子莫非晉大夫趙子餘乎？」衰曰：「然。」桓公曰：「公子有臣如此，何憂晉位不至！」遂建大第於城中，將宗女嫁於重耳，賜舞女十數人，良馬二十乘，金幣綵帛一百抬。重耳拜受就第，朝夕與姜氏飲宴，歌兒舞女，不絕管弦。重耳歎曰：「人生快樂誰知其他？安居齊國，何必區區遠遊哉！」<br>　　一日，桓公有疾，召寧戚。易牙、賓胥無等入而謂曰：「寡人自得管仲謀謨，眾將齊力，九合諸侯，尊天子，攘夷狄，歷三十餘年，始成霸業，今日不幸，仲父與隰朋相繼而亡，寡人又將去世。汝等宜奉太子同位，務其勿替舊業，族立齊邦，寡人雖死，亦無恨矣！」群臣皆頓首受詔。又召太子昭近前，以錦囊小袋授之，且告曰：「他無所矚，但國家而有患，可拆此錦囊，便能保定。」太子再拜而受。是夕，桓公卒，年七十三歲。時，周襄王九年冬十一月乙亥也。潘淵讀史詩云：<br>　　周室東遷綱紀亡，桓公九合眾朝王。<br>　　南征頑楚茅毛貢，西江山戎朔漠荒。<br>　　立衛存邢仁德著，攘夷尊夏義聲揚。<br>　　正而不譎聖人許，五霸之中業最強。<br>　　宋人有詩云：<br>　　雖曰春秋無義戰，善於此者有齊桓，扶傾濟弱尊周室，免使民生左衽間。<br>　　史巨評曰：<br>　　春秋亂世諸侯，皆以智力併吞。齊桓公能以貴而下賤，遂拔寧戚於村牧。寬而置怨，納管仲於俘囚。故能不動兵車，列國謹從。雖其詐力仁義，踳駁混用。仲尼亦曰：「正而不譎，使當世有能仗義尊王，免生民陷於夷狄者，捨齊桓吾誰歸哉！況其知人善任，不念舊惡，專以德為綏服，又出五霸之首云。<br>　　桓公既死，易牙初有寵於無虧之母衛姬。至是，牙告衛姬曰：「先公之位，理當夫人之子嗣立。先君以太子托付群臣，群臣必輔太子。依臣之計，今夜即宜率本宮士卒殺太子，奉公子無虧即位，則大事定矣！」衛姬詫之，遂令本巨宦官王貂，率士卒及宦者五百人，易牙副之，打入正殿。時當四更，群臣正欲奉太子昭即位，然後議葬桓公。忽聽殿外鼓噪而入，群臣報公子無虧作亂，群臣忙召守衛士卒，士卒未集，王貂上殿斬群吏數百人，群臣皆四散奔走。寧戚負太子走出東門。王貂追之甚急，戚告太子曰：「昔者先君以錦囊賜太子，言事迫拆而謀之，今日事至危急，何不拆開觀之？」太子即取錦囊拆視之，乃示以有事即當投宋，以取救兵。戚即與太子奔宋，王貂追之不及，勒馬回朝。<br>　　時，易牙已奉無虧即位，既至午時群臣皆不肯入朝。虧大怒，易牙令王貂率甲兵劫群臣來朝，且誡曰：「如不來者，即斬首示眾！」王貂領旨出朝，下大夫開方與將軍堅刁謀曰：「吾儕皆受先君遺托而立太子，今易牙作亂，立無虧，吾儕豈不能立他公子哉！」豎刁然之。於是，開方奉公子元據於昭明殿。<br>　　豎刁奉公子商人據於信陽殿。三家相持六十餘日，群臣無所朝宗，皆閉門不出。桓公之屍在&#29248;，眾公子亦不行殮殯，屍蟲如蟻，皆散出屍外。潛淵讀史詩云：<br>　　王者修身治國家，桓公何事嬖如麻，空遺霸跡傳當世，蛆納殘軀實可嗟。<br>　　正宮王姬召群臣高奚等泣而告曰：「卿等皆從先君，以成伯業，今太子出齊，眾孽爭權，卿等豈忍坐視國家危亂，先君屍腐哉！」群臣皆放聲大哭，王姬曰：「眾公卿宜以忠孝利害曉論眾公子，先殮先君之屍，後定其位可也！」高奚等奉王姬旨，到金鑾殿告無虧曰：「臣等嘗聞，父母之恩，重猶天地，故為人子者，生同致敬，死則殯殮，未聞父死不殯而爭富貴者。<br>　　今先君已死六十二日，屍蟲遍戶，公子置而不殮，乃逐兄弟而爭位，倘諸侯聞知，集兵問罪，異時求為匹夫而不可得，況欲爭為侯伯乎？」言罷，眾又大哭。<br>　　無虧改容曰：「無公等，我幾為不孝罪人！然則若何處之？」高奚等曰：「太子今已外奔，公子能主喪事，與臣等殯殮先君，則大位乃歸公子矣！元與商人雖據兩殿，無能為也。」<br>　　無虧遂號哭，與群臣入正寢，殯桓公於白虎殿，群臣即奉無虧即位，開方與豎刁聞群臣立無虧，遂與公子元奔鄭。豎刁與公子商人奔魯。<br>　　卻說太子昭與寧戚奔宋，襄公曰：「吾昔日受齊盟主之托，令保太子，太子見逐，吾合救之。」遂令公孫固率兵數萬，自奉太子入齊，六軍殺奔於甗而來。只見塵土蔽日，喊震天地。<br>　　宋兵扎住，喝問：「來者是誰？」二人告曰：「吾乃齊大夫開方、豎刁便是。今齊君棄世，易牙無虧作亂，某等不敢背先君命，故奉二公子外奔，以來求諸侯之援。」襄公聞說，下馬相見，二公子以父死不殮之事告太子。太子痛哭失聲。公令大軍遂屯甗。<br>　　哨馬報於無虧，言宋公欲送太子入城，令速退位。無虧大怒，發大兵五萬，充易牙為先鋒，王貂為副將，出城近於甗。<br>　　宋襄公下令曰：「無虧暴虐，百姓不附，齊兵必無鬥志，若不進前力戰者，斬首示眾！」將得令，列開陣勢，公孫固打馬搶出，更不答話，直取易牙。不知勝敗如何，且聽下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=39.htm>上一篇</a> &nbsp;&nbsp;&nbsp;&nbsp; <a href=41.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>