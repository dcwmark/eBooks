<html>
<head>
<title>開放文學--周朝秘史--第八十九回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=87.htm>上一篇</a> &nbsp;&nbsp;&nbsp;&nbsp; <a href=89.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第八十九回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>豫讓漆身刺無恤　吳起殺妻為求將</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　殆至三更，荀氏寨內，軍卒爭起喧嘩，及天明水浸營壘，荀瑤忙令諸將巡檢閘板，卻是韓虎、魏駒堤決河水，灌浸荀寨。<br>　　荀瑤急令諸將登舟。須臾，波濤洶湧，軍糧器械俱沒，韓、魏之兵各乘舟殺入西北大寨。城中聞知，趙無恤令大開四門，各乘小舟殺出，三家之兵圍荀瑤大寨。荀氏兵雖有舡支，亦無器械，被殺被溺而死者無數。荀瑤召集兄弟宗族，欲奔人秦，韓虎拒住去路。苟霄、豫讓步戰韓虎，救出荀瑤，走不數里，趙浣、趙藉追及夾攻，生擒荀瑤，趙寅囚智伯，歸見無恤，遂將荀氏掃地盡除，與韓、魏三分其地，謂之「三晉」。無恤數智伯之罪，斬首號令，將其頭漆為溺器。<br>　　豫讓匿在山中，聞智伯已死，頭為溺器，涕泗交流，乃更姓名，詐為囚徒，暗入無恤廁中，無恤如廁，豫讓欲刺之，卻被無恤左右捉住，乃知是豫讓也！無恤曰：「子人吾宮，行此反意何也？」豫讓曰：「吾來行刺，為智伯報仇！」左右欲殺之，無恤止曰：「智伯無後，豫讓為之報仇，真義士也！」遂令放之。豫讓歸家，思報君仇而不得，其妻勸之不從，拂袖而出，欲再人無恤之家無由，乃漆身為癩，吞炭為啞，削髮去眉為乞於市，讓之友，認見，留于家中，勸曰：「以子之才而投趙氏，必然見用，而報仇之舉垂手可得，何必如此，以毀形體乎？」豫讓謝曰：「吾若臣事趙氏而謀之是二心也！吾所以為此，而欲與智伯報仇者，正將愧後世之為人臣而懷二心者也！<br>　　子何教我行二心之事耶？」遂復乞於城南，忽見一簇人馬相擁，百姓皆言趙公出狩已歸。讓暗喜曰：「此吾報仇之日也！」遂伏於橋板下，時無恤行至橋側，其馬懼而後退，無恤策之，亦不進前。張孟談曰：「臣聞良馬不陷其主，想橋下必有奸細！」<br>　　無恤忙令搜之，左右即將豫讓搜出。無恤怒曰：「子先事范中行，范氏死而子忍恥偷生，反事智伯，不為范氏報仇，今何為智伯報仇之深耶？」讓曰：「昔范氏以平常之恩待臣，故臣止報平常之義，及事荀氏，智伯待臣如國士，故臣當以國士報之也！」無恤歎曰：「子為智伯，名已成矣！吾則赦子亦已足矣！今日必難赦子！」令豫讓自盡。讓曰：「今日臣不敢偷生，但請君衣與臣擊之以寓報仇之意可乎？」無恤義其言，即脫下錦袍與豫讓，拔劍在手，怒目視袍，三躍而斲之曰：「吾今可以報智伯矣！」遂伏劍而死。胡曾先生《詠史詩》云：<br>　　豫讓酬恩歲已深，高名不朽到如今，年年橋上行人過，誰有當時國士心。<br>　　無恤見豫讓自刎，心甚悲之，令厚葬其屍而還。軍士提起所斲之袍，皆有血跡，呈與無恤。無恤大驚。即日染病，將死，謂其子趙藉曰：「宜乘此時，約韓、魏而滅晉祀，奪其位。若遲疑數年，則趙氏之祀難保矣！」言罷而死。趙藉再拜受命，收葬父喪，即以所囑之言告韓虎，韓虎告知魏駒曰：「篡晉之事，宜付小兒輩所處，吾儕合守晉臣之節，以避惡名。」遂約在本年春花朝令節，請晉侯游於綠野，埋伏甲土刺殺之，共奪晉位。張孟談課曰：「晉乃周室至親，今欲奪位，必交通鄰國，方免諸侯征伐之患。」趙藉曰：「鄰國征伐，則連四卿之兵相為救護，則天下諸侯誰敢不服！」三子大喜，遂修書往齊，見田和通謀。<br>　　卻說田和，世主齊國，威厚施於民，民皆親附，齊康公亦甚畏之，及得三晉之書大悅。便欲回書，約議篡弒，從弟田居思諫曰：「齊與魯近，聞吾奪齊，必興兵伐我，不如假奏齊侯，言昔日齊與吳戰於艾陵，損兵折將，皆因魯國助吳，今吳滅魯，孤可興兵報怨，再回三晉書，約兵伐魯，先服其志，然後篡位，方免征伐之患。」田和大喜，即依計回書。次日，具伐魯之表，奏知齊康公。即令田和率兵伐魯，下大夫管廷岳諫曰：「田和專政，素得民心，今若更委大兵征伐，必然生變於外。」康公躊躇不決。田和左手仗劍，右手扯住廷岳曰：「吾乃傾心為國，匹夫謂吾生變，試問舉朝文武，吾二人誰為生變？」群臣各個面如菜色，俱曰：「相國忠義，人所共知！」田和又扯廷岳出朝，問百姓曰：「吾二人誰忠誰佞？」百姓皆曰：「相國忠義，人所共知！」田和遂斬廷岳之首，入朝號令，曰：「再有諫勿伐魯者梟首！」滿朝皆懼，康公但曰：「相國請卜日出兵，寡人實無疑意！」田和幸幸而出，康公掩淚退入後宮。<br>　　次日，田和即以從弟田會為先鋒，田居思為副將，自率大兵五萬，殺奔汶水下寨，打戰書人魯。時，魯穆公最敬賢土，拜公儀休為相，以孔極為師，泄柳、申祥為友，文事雖修，武備未足。一聞齊兵來伐，朝中大駭。子思曰：「重祿之下，必有英雄，明公何不降詔，令有能退齊者，加官垂祿。」穆公依言，即下詔宣問未訖，階下一人應命，願引兵出敵。眾視之，乃衛國人氏，曾參弟子，姓吳名起，官為中軍大夫。穆公即拜起為帥，孟孫能副之，與兵三萬拒齊。次日，吳起升帳召集兵將，卒有不赴點者一萬餘人，吳起將欲盡誅，又恐生變，乃具表奏穆公。穆公大怒，問諸將何為不聽約束？諸將曰：「吳起乃齊之女婿，必與齊相通，某等所以不願立吳起。」穆公聞之，亦有疑心。吳起聞之，恐奪其將印，即斬妻首級，以獻穆公，示無他意。穆公慘然不樂曰：「將軍為魯足矣！何必割愛？」<br>　　遂令起復舊職。<br>　　次日升帳，號令將卒，無一違逆，即鼓舞三軍，殺至汶水下寨。時，田和兵威甚振，聞魯兵遠勞，我兵屯久，不可緩也！田會大悅，引兵鼓噪，殺奔魯寨。吳起之兵，安營未畢，而田會殺至，各個驚慌無措。吳起曰：「齊人欺我疲苦，以逸攻勞，吾何怯焉？」遂自披掛殺出。吳起居中，孟孫能副之，三將戰不數合，吳起大喊一聲，斬卻田會，齊兵披靡，退回本寨。<br>　　田和見初戰不利，又損一弟，堅守不戰，遣使追三將救兵。吳起親自巡營，撫愛將卒，軍中鼓舞，咸願爭先，日夜攻打，齊兵恐懼不出。吳起謂孟孫能曰：「田和連日不出，必待救兵至，我當分兩寨，以備相救。」<br>　　不數日，魏斯果引兵殺至，田和延入告曰：「吳起用兵如神，日望將軍救至，今韓起之兵不起，而公獨來何也？」斯曰：「恐三家俱出，國中生變，所以韓、趙守國，而我兵獨來！」<br>　　和曰：「願公速定出敵之策！」斯曰：「明日分兵夾攻，以觀其勢，再設計破之！」田和依言。次日，與魏斯各引兵挑戰。<br>　　吳起令孟孫能敵齊兵，自敵晉兵，四馬鬥不十合，吳起詐敗，魏斯追上五里，吳起賣一破綻，將魏斯打落馬下，被部將救回。<br>　　吳起正追間，回見孟孫能被齊兵困住，起即殺人齊陣，救出孟孫能，左馳右突，齊兵望風而散，魏斯收軍回寨，嘔血不止，諸將救治方痊。斯問謀士李克曰：「吳起甚勇，何計可破？」<br>　　李克曰：「吳起不待有勇，且用兵如孫武，破之甚難！臣設一反間計，教吳起反魯而降。」斯曰：「然！」次日，李克制謠言一首，將百斤黃金遣人密送與魯國百姓，令傳誦不絕，受其金者，果教童子誦於城市。謠曰：恨吳起，忍殺妻，不為魯，反為齊。<br>　　近臣將此言奏聞穆公。穆公曰：「吳起殺妻求將，豈肯反魯助齊？」公儀休曰：「吳起昔事曾參，母死而不奔喪，故曾參絕之。今仕魯，殺妻求將，豈不忍背魯乎？臣聞率兵初至汶水，連敗齊師，今延歲月，未聞報表，助齊之事，或者有之？」<br>　　公曰：「然則若何？」儀休曰：「臣請持節往鑒吳起虛實，待其謀反，臣必制用，方免後患。」穆公許之。儀休即持節至汶水，吳起延入軍中。休曰：「主上以將軍久戰，不決勝負，故遣休來評議！」起驚曰：「齊、魏之兵，連戰連敗，正欲來日大戰，以決興亡，何謂不決勝負？」即令諸將披掛出敵。儀休恐其與齊交通，連連阻之。<br>　　自是，吳起被制，每欲出兵而不得，李克聞儀休鑒制吳起，乃乘夜潛入其寨，說起曰：「吾聞良鳥擇木，賢臣擇主，以將軍抱負，赤心為魯，魯公反生見疑，將軍能保全功乎？將軍若棄魯歸魏，則萬鍾不日可致，何必屈身於昏暗之國哉？」起曰：「君言誠是！」遂從李克奔歸魏寨。魏斯出迎，遇如故友，即以大將之權付之。次日，吳起操練魏兵，將攻公儀休。儀休歎曰：「匹夫果然反魯歸齊！」<br>　　言未訖，人報魏兵攻寨。儀休恐懼，令孟孫能堅守營壘，自走入魯見穆公，告知穆公曰：「然則若何？」休曰：「田和此來，只為艾陵之戰，今奉幣謝罪，必然退兵。」魯公即以金帛數車與儀休，儀休棄寨投見田和曰：「寡君以齊魯舊好之邦，不敢務較功利，今備微禮，乞尋舊盟。」和曰：「自今以後，魯不得再助他國以侵齊界，吾始與盟，不然則不必議！」儀休曰：「願從公命。」於是，田和設宴請魏斯相議和好。次日，收拾班師。欲知後事如何，且看下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=87.htm>上一篇</a> &nbsp;&nbsp;&nbsp;&nbsp; <a href=89.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>