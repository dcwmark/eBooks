<html>
<head>
<title>開放文學--周朝秘史--第五十回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=48.htm>上一篇</a> &nbsp;&nbsp;&nbsp;&nbsp; <a href=50.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第五十回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>晉文踐土大會盟　蹇叔遺船救孟明</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　先鋒欒枝問其是誰？來者答曰：「吾周天子之上卿王子虎也！聞晉侯伐楚得勝，以安中國，故天子欲親出鑾駕來犒三軍，先使虎來報知！」欒枝聞知，忙下馬，引子虎來見晉侯。晉侯問於群下，趙衰、狐偃曰：「昔者齊桓公召陵服楚，即朝天子。<br>　　今天子來勞主公，主公速直率諸侯入朝可也！」王子虎曰：「天子鑾駕已出矣！」狐偃曰：「此去有地名踐土，其地寬平，速建王宮於踐土，然後主公引列侯迎天子以朝之，如此庶幾不失君臣之札」。晉侯送調先鋒欒枝築王宮於踐土，務令宏壯華彩，極其規模。欒枝引本部兵至踐土，築王宮七十一所，光明殿一座，崇樓高閣，比帝都而無差；千門萬戶，較王室而不遠。<br>　　正是：<br>　　樓閣巍峨聳碧空，晉侯踐土建王官。<br>　　旗標龍鳳懸金字，班列鴛鳧蓋寶幢。<br>　　洛邑宏規無所辨，鎬京繩墨亦相同。<br>　　周圍華彩龍鱗耀，專候鸞輿降法官。<br>　　數旬之間，宮已建成，專候以迎聖駕。晉侯令齊、秦列國諸侯，俱屯於踐土以候天子。<br>　　又數日，周天子引文武群臣果至踐土，諸侯朝拜，迎於道路，鑾駕入於王宮升殿。晉文公率諸侯朝賀禮畢，獻上楚之首級器械。襄王大悅，親勞之曰：「自齊桓公歿後，楚子復強，欺凌中國，得卿仗義制服，以尊王室，此卿功追齊桓，名震夷夏者也！」遂賜彤弓寶劍，黃鉞白旄，戎衣大輅，賜為侯伯，得專征伐。晉侯稽首再拜辭曰：「匡周服楚，皆是陛下之威，小臣之職，何敢受此重賜？」襄王復勞曰：「攘夷安夏，封賞合當，卿何必苦辭？但齊桓主盟，存邢立衛，不廢諸侯，今曹、衛、魯三國競違盟主，然亦不能成其大事，侯伯念同宗之義，繼桓公之業，容三國復立，召入中國之盟可也！」晉侯唯唯受命。襄王遂降詔往宋牢，取出魯共公；又往襄牛，召還衛成公：又召魯僖公，赦其前罪，各赴踐土會盟。三公得旨，星夜來至王庭。又令子虎築壇於王宮前，推晉侯為盟主，歃血定盟，言自今以後諸侯和好，皆尊王室，無相吞並，有違此盟，明神殛之。晉文聲名，自此大震。後來史臣有詩曰：晉國君臣傑大猷，德光威振服諸侯，昂昂城濮觀兵甲，濟濟王宮覲冕旒。<br>　　更羨今朝盟踐土，謾誇當日會葵丘，桓文一去功勛沒，重耳能將此志酬。<br>　　又一律：讀罷春秋列傳初，晉文功德在何時，有莘城下威風著，踐上盟前義氣孚。<br>　　一戰便能成霸業，才盟就可展雄圖。<br>　　皆從昔日興文教，焉用英雄百萬師。<br>　　宋賢涑水先生因讀齊桓晉文之事有一律云：<br>　　晉伯齊桓孰最雄，葵丘踐土等相倫，功名兼著春秋上，仁義咸收詐力中。<br>　　城濮敗荊還為己，召陵盟楚未存公。<br>　　要之既失三王道，因此難登孔氏門。<br>　　又古風一篇，單道踐土會盟之盛云：<br>　　憶昔晉兵屯城擺，銳減一戰寒荊楚。<br>　　整戈奏凱獻俘車，遂向王官朝天子。<br>　　三錫天恩耀寵榮，大會諸侯盟踐土。<br>　　盟壇數丈高凌雲，奇香裊裊煙摩空。<br>　　金玉棟樑光掩映，綠朱窗戶耀玲瓏。<br>　　濟濟列候序五爵，穆穆鸞輿壯九重。<br>　　君不見，晉重耳，誾誾恪敬人臣禮。<br>　　周放環佩響鏘鏘，出入三覲恩露重。<br>　　便承主命擔諸侯，諸侯悅服皆仰止。<br>　　誰謂葵丘一會高，茲盟超出葵丘比。<br>　　當時，城濮一敗，諸侯之歸楚國者，至是皆服晉之盛德，各個背楚，復踐土之會，而貢王服晉。獨有鄭文公，恃頑不至，盟罷下壇，晉侯奏天子曰：「鄭捷違中國盟主，不行朝貢，此倚楚國之勢也！陛下許臣征討，庶幾可服諸侯。」襄王降詔，許其征鄭。晉候遂送天子還朝，調歸眾國，獨招秦穆公之兵，相並代鄭。先軫告晉侯曰：「鄭為中原咽喉，故齊桓公欲霸天下，先爭鄭地，今若使秦共伐，秦必爭之，不如自率本國之兵以伐之，勝則獨承其地，敗則秦、晉無怨！」晉侯曰：「不然！必與秦共伐，則諸侯不以晉為貪得！」遂告秦兵出汜南，圍鄭東門，晉兵出函陵，圍其北門。<br>　　哨馬來報鄭伯，鄭伯聞秦、晉合兵來伐，憂懼慌亂。上大夫佚之狐進曰：「秦、晉初與楚戰，其不可與之爭鋒，但得一人前往說退秦師，秦退晉不足畏矣！」鄭伯曰：「誰可往說？」<br>　　狐曰：「令燭之武往說，秦必退師。」鄭伯遂使人召之武朝見鄭伯。之武辭曰：「臣之壯也，猶不如人；今老矣，無能為也！」鄭伯曰：「子事吾鄭，至老不見用者，皆孤之過也！今封子為中軍大夫，往退秦師，毋得再阻！」武乃承命。<br>　　出朝時已及晚，武士乘夜以繩索懸下東門。直投秦寨，將士把持不得入見。武在營外放聲大哭，門吏捉入見穆公。公問是誰。武曰：「臣乃鄭之大夫也。」問公：「痛哭何故？」武曰：「哭鄭之亡也！」公：「鄭亡汝安得在吾寨外號哭？」武曰：「鄭亡亦不足惜，可惜者乃秦也！」秦穆公大怒，問曰：「秦何為可惜？」武曰：「晉侯貪得無厭，故並國自小及大，今鄭居泰之東界，晉兵本欲並秦，故會秦先來滅鄭，鄭亡秦失東界，安能久存？此臣所以痛哭，明公為晉侯所迷也！」百里奚忙進曰：「燭之武乃鄭之說客，故來說吾退兵，主公退後，鄭人反覆，切不可聽。」穆公問之武曰：「鄭能棄楚降秦，則吾兵始返，再若反覆，吾必加兵伐之。」武曰：「明公肯定目下之圍，定成盟誓，願棄楚降秦！」穆公大悅，重賞之武，遂令三軍班師。後史臣有詩曰：二國交兵攻鄭城，鄭危纍卵不朝傾，當年設使無之武，萬里山河入晉秦。<br>　　又有一絕贊燭之武云：<br>　　三寸舌揮秦劍戟，兩根牙定鄭山河。<br>　　胸藏百萬貔貅甲，不用馳衝戰將多。<br>　　是日，秦兵解圍班師，早有人報知晉侯。時，晉侯久出遠國，偶沾寒疾，忽聞穆公退兵，更加憂慮。狐偃進曰：「主公成周攻叔帶，城濮戰得臣，親冒矢石，全無懼色，今日秦背約，解卻鄭圍，主公何故憂苦？主公可善保尊體，臣等願先伐秦，然後滅鄭。」晉侯曰：「不可！我受秦伯厚恩，因小忿便欲擊之，忘恩背義，吾不忍為。」偃曰：「既不追秦，伐鄭而歸何如？」晉侯曰：「吾身有疾，暫歸養之，以待再圖。」遂令三軍班師。<br>　　晉侯班師歸國，文武迎歸，其疾愈重，不能視事。召群臣曰：「孤值內亂，出亡一十九年。今返方圖大伯，遂又將終，願公等盡心輔吾太子，吾死無憾！」言罷而終，時年六十九歲，正周襄王二十四年十二月己卯日也。史臣贊曰：<br>　　賢哉晉侯，卓出春秋。初遭內亂，蒲役不較。<br>　　週遊列國，無處不投。及復大位，便崇文教。<br>　　初安周工，示民以義，追解原圍，信孚義洽。<br>　　一戰城濮，遂丕霸業。踐土再盟，諸侯咸若。<br>　　嗚呼晉侯，高山仰止。<br>宋賢有詩云：<br>　　五霸循環迭作興，文公事業出齊秦，外亡盡守謙恭禮，內復能揚信義聲。<br>　　一戰新河天子定，再交城濮楚王驚，要知誰繼齊桓志，須向春秋晉紀尋。<br>　　史臣評曰：<br>　　晉文公度量寬宏，知人善任，與趙狐賈魏相事如父兄，故能掃除內亂，匡周服楚，以霸中原。然刑賞至公，不私親怨，在德必酬，有怨必報，所以諸侯咸率，遂繼桓公之業。若夫橘而不正，淫納懷嬴，則春秋之世，無責備之君云。<br>　　文公有五子，獨太子名驩最賢，群臣即奉驩而立，是為襄公。襄公賞功加爵，國政大治，早有人報知秦穆公。穆公聞晉候已死，便欲遣使往弔。蹇叔、百里奚曰：「不可！晉不圖霸，每每欲吞我秦，奈晉侯受主公厚恩，不忍加兵。今晉侯已死，其文武必然興兵伐秦，主公宜乘其主幼國危，先伐晉國，然後秦霸遂成。」穆公然之，便發精兵伐晉。忽一人布袍麻履，博帶峨冠，自外進曰：「『昔燭之武曾與主公盟言，鄭服秦數年，鄭之貢稅，分文不入，卻又捨鄭不伐，而欲伐晉，不知此兵為何而出？」眾視之，乃雍西人也，複姓百里，名視字孟明，實為下軍謀士。公曰：「孟明之見何如？」孟明曰：「依臣之見，莫若發兵圍鄭，問其背盟之罪，然後乘得勝之兵伐晉，無有不克。」公曰：「明之言是也！」遂調西乞術為先鋒，白乙丙為保駕，孟明為謀主，大發精兵十二萬伐鄭。百里奚、蹇叔力諫不住，二人出朝。<br>　　蹇叔有子名元傑，年方二十六歲為中軍裨將，亦在征伐軍中。叔乃哭而送之，曰：「此去吾兵不喪於鄭，必敗於晉，崤有二陵焉！定死於是，吾將收爾骨焉！」傑曰：「此去伐鄭，父親何云被晉兵所敗！」蹇叔曰：「百里孟明，謀不慮始，此去不能伐鄭，吾知晉兵必伏於崤山，且晉有趙衰、狐偃為謀主，先軫為元帥，皆深謀雄才，非孟明之所能及也，是以知其必敗！」穆公叱之曰：「爾何知！中壽，爾墓之木拱矣！快退去，何必發此不吉之言？」元傑拜辭蹇叔，東征而去。<br>　　蹇叔與百里奚見穆公不納其言，各個具表告老。穆公曰：「寡人正得二先生咨治政事，今遽辭歸老？何棄寡人而去耶？」<br>　　二人即首曰：「臣等年近八旬，無所效用，萬乞寬思，使臣得全骸歸山，其幸實甚廣穆公遂准其表，各賜黃金綵帛，安東駟馬，令其衣錦還鄉。詩云：<br>　　古云君子貴知機，蹇叔賢如百里奚。<br>　　明友志同隨效力，君臣意忤便揮衣。<br>　　雙鸞並舉超群類，一馬齊行邁等夷。<br>　　從此翱翔千仞翼，樊籠焉可再羈縻。<br>　　又一律八句云：<br>　　一封初上九重天，雙馬聯韁古道邊。<br>　　白髮已膺西伯遇，黃金曾寵大夫賢。<br>　　心存社稷謀長策，夢入臨泉樂晚年。<br>　　聽得響聲歸去也，飄飄千里若升仙。<br>　　二人既謝恩出朝，滿朝文武都來餞送，蹇叔獨攜公孫子桑之手曰：「將軍之名，勇震於當時，然國家亡在目下，可不保乎？」子桑曰：「先生倘不棄朝廷之恩，願乞指教，無不承當！」蹇叔曰：「孟明此去必敗，將軍可引小船數支，游於少陽河下，可插紅旗於船上，若南風一起，便將艤舟至岸，以備接應，孟明之兵，應幾可保社稷也！」枝拜受命，乃引小舟游於少陽河下，以備接應。蹇叔各處隱於齊之&#19257;村，過數年方終。百里奚居宛城，不數月即終。訃音聞於京師，百姓皆為閉門慟哭，曰：「五羖大夫吾之父母也！」穆公聞知，亦為悲痛，親制祭文，遣使往宛城致條不提。後史臣有贊曰：<br>　　賢哉百里奚，懷玉至於老。<br>　　待價不沽虞，售秦為重寶。<br>　　有莘百世簑，渭水千年釣。<br>　　孰謂五羊皮，功名在霸巧。<br>又一律云：<br>　　韞匱藏珍七十年，星星雙鬢已皤然。<br>　　虞侯肉眼曾遺傑，秦穆高明便禮賢。<br>　　魚水和同興霸業，君臣際會慶良緣。<br>　　功成便拂歸山袖，樂逝林泉萬古傳。<br>　　卻說鄭穆公聞秦兵將至，問於群臣，燭之武曰：「臣聞秦謀主蹇叔、百里奚二人皆告老離國，此乃百里孟明得以行兵。<br>　　夫盂明，秦之野人，素無遠見，臣用一計，必能退得秦兵。欲知後事如何，且看下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=48.htm>上一篇</a> &nbsp;&nbsp;&nbsp;&nbsp; <a href=50.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>