<html>
<head>
<title>開放文學--周朝秘史--第三十九回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=37.htm>上一篇</a> &nbsp;&nbsp;&nbsp;&nbsp; <a href=39.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第三十九回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>晉里克謀弒二主　秦穆公救晉饑民</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　晉侯自立奚齊之後，文武辭職，無人共理國事，朝夕與驪姬會宴。一日，公有疾，姬泣曰：「主上遭了孫之亂，盡逐公孫宗族，立妾之子，一旦倘有不諱，眾公子奔外者，挾動列國之兵來代，使妾子母將靠誰人？」公曰：「夫人不必憂念，大事已付荀息矣！」於是，召荀息於後宮，問曰：「寡人今立奚齊為太子，使爾傅之，倘寡人死後，重耳、夷吾招秦楚之兵來爭位，那時大夫知何處之？」對曰：「主公以太子托臣，臣當竭股肱之力，加之以忠貞，設使國有大亂，臣請以死報之！」<br>　　獻公悅，謂姬曰：「荀子靜在，汝必勿臧。」言訖而終。荀息奉獻公命，立太子奚齊即位，群臣朝賀，加荀息為上卿。<br>　　里克退朝來見丕鄭曰：「主上捨長公子在外者不立，而立嬖妾之子，此事若何定奪？」鄭曰：「此事大，全在荀子靜主之。」二人遂往荀息府中，延入，克告曰：「主上晏賀，公子在外，子耳、夷吾、申生此三人之從者，怨奚齊之子母入於骨髓，一聞主上晏賀，奚齊得位，必挾秦楚之兵而入，子靜何安？」息曰：「吾受先君遺托而傅奚齊，則奚齊乃吾君也！何知更有他人？」二子百計勸諭之，荀息終不肯聽。<br>　　二人出，克謂鄭曰：「子靜堅執不聽，此事奈何？」鄭曰：「彼為奚齊，吾為重耳，各行重耳，各行其志，有何不可？」<br>　　二人密約，次日入朝，里克使殿前將軍祁舉率衛士伏於承德宮外，奚齊正欲出朝，祁舉殺溪齊於宮外。里克遂揚聲曰：「奚齊子母，讒譖公孫公族，皆出梁五、優施，可押此數賊，然後正君之位。」祁舉遂兵入後宮，斬梁五、東關五，優施正欲逃出，被里克揮劍斬於階下。<br>　　荀息在朝外聞知事變，與驪姬更立卓子為君，以封里克。<br>　　驪姬告荀息曰：「群臣皆食君祿，而里克弒君，若明其罪，合當滅族，大夫宜為國家討賊！」荀息遂令中大夫叔堅、山&#20886;率兵圍里克、丕鄭之宅，群臣皆不願立驪姬之子，步堅、山祁雖受詔捕里克、丕鄭，眾多逗留不進。<br>　　卻說有人早報里克與丕鄭，忙率家人入朝，遇叔堅之兵於路，大聲曰：「驪姬詬殺申生，盡逐眾公子，爾等平昔食君祿者也，今反為賊使令面欲害忠臣乎？」叔堅、山祁二人聞里克之言，擲兵於地曰：「大夫有何高論，某等願受約束！」克曰：「願公等反殺卓子，攻取驪姬之徒！」於是叔堅率兵殺入宮中，斬卓子於座下，荀息見卓子被誅，亦觸階而死。後人有詩曰：荀息忠貞似烈霜，履凶蹈險負綱常，一朝同死雙君命，留得青名萬古香。<br>　　里克既誅卓子，凡助驪姬者盡收斬之。群臣議曰：「國家不可以一日無君，今先君之子皆奔於外，合迎夷吾而立之！」<br>　　里克遂令下大夫慶鄭奉駕往迎夷吾。<br>　　且說夷吾奔梁，梁伯以女妻之，生一男一女，皆孕十一月，梁伯使太史招又卜之曰：「此孕當生一男一女，男為人臣，女為人妾。」夷吾遂命其男名曰圉。是時，聞父死國亂，將返國爭位，恐無所用，梁伯使其朝秦借兵，秦伯將欲許之，公孫支曰：「不可！夷吾層弱，不能承位，重耳為人雄略，他日若知秦助夷吾，必借齊楚之兵，與秦結怨。」秦伯乃召夷吾從臣郤芮問曰：「公子入晉承位，將誰為倚？」郤芮對曰：「臣亡人無，黨異則仇，夷吾弱不好戰，今明公念親之故，借兵使其得承父位，必當以土城謝秦。」秦伯悅，宣夷吾問曰：「公子歸國得正大位，能不惜幾里之地與吾秦乎？」夷吾許曰：「使我有國，我何愛焉？使夷吾得正晉侯之位，即當以河外五城謝之！」遂令郤芮當殿立券，呈與秦伯。秦伯大悅，即日令公孫支率兵三萬，遂夷吾歸晉。<br>　　夷吾謝秦伯出朝，其姊曰：「先君信讒，致使骨肉東西，令弟歸國而成大位，宜念同氣之誼，凡先君遂出之兄弟，皆要收入朝廷，勿令相傷手足。」夷吾再拜受命而出，大軍望晉而行，行至高梁，前面塵土蔽日，戈朝層層，秦兵以為晉兵來拒，列開陣勢。問：「來者何人？」只見來兵當先者，乃齊國大夫賓胥無也！子桑曰：「大夫欲往何處？」胥曰：「吾奉寧軍師之命，督兵往秦，迎晉公子夷吾歸晉定位。」子桑與夷吾聞聽，即下馬相見，具其實以告，胥無大喜，並合精兵前進。<br>　　將近絳州，晉之文武聞知，皆出郭迎接入朝，即日夷吾遂就諸侯之位，是為惠公。大賞群臣，厚待秦齊之將，遣歸。囚驪姬，赦百姓。時，里克、丕鄭、叔堅、祁舉、賈華、桑虎、山祁自謂有迎惠公之功，出入朝廷，傲慢無禮。郤芮告惠公曰：「里克雖有迎立之功，其傲慢朝廷，久後必為主公之患，請早除之。」惠公曰：「人有大功於我，雖欲殺之，難以為辭。」<br>　　芮曰：「里克弒二君，殺一大夫，其罪極大，何懼無辭？」惠公不聽。芮曰：「里克權重力燄，今不早圖，奚齊、卓子之禍，臣不敢保也！」惠公次日設朝，謂里克曰：「子為國家出力，討亂反正，假我無子，固亦不得至於大位，雖然子為晉卿，弒二君，殺一大夫，為爾君者不亦難乎？」里克仰天歎曰：「兔死狗烹，理之當然，今主公欲以罪加臣，鞏無詞義，故以此挾臣，敢不從命！」遂拔劍自刎而死。<br>　　史臣贊曰：<br>　　雄哉晉里克，志壯少宏謀，但識寧邦樂，焉知弒主憂。<br>　　在生雖昧道，視死等鴻毛，仗劍亡金殿，雄哉里克高。<br>　　郤芮曰：「里克雖死，其黨尚多，宜速盡除，以免後患！」<br>　　惠公即令呂甥、郤芮率兵收丕鄭、叔堅等七人，盡軒於市。丕鄭之子丕豹奔秦，其餘家口，盡遭殺戮。豹至秦，秦伯問其為何至此？豹對曰：「晉侯昔許大王五城，以謝歸國之恩，今既得位，聽郤芮之言，背大王之德，而不肯奉五城之地，臣父與里克等苦諫，侯不聽，反誅臣父與眾大夫，望大王加兵討晉。<br>　　一伐背德之罪，二與臣父報仇。」秦伯問蹇叔等以為何如？蹇叔曰：「晉侯雖背前約，姑容數年，今若聽丕豹而起兵，乃助臣伐君，其義不可！」<br>　　言未訖，晉大夫慶鄭至。秦伯召入，問其來故，慶鄭曰：「晉都饑饉，百姓流離，晉侯令告糴於秦，望明公念百姓皆屬赤子，開倉救之。」秦伯問君臣，公孫支曰：「晉侯背主公之德，而不割五城入秦，今值饑饉，是天禍晉也！若乘饑饉之歲，百姓凍餒而征之，晉敗必矣！」百里奚曰：「天災流行，何國無之，救災恤民，列國之道，豈可乘人饑饉而伐之乎？夷吾雖負義，乃王之親民，乞思之。」秦伯亦曰：「晉侯失義，其民何罪？秦晉百姓皆吾赤子，安妨饑饉，更加以兵火哉？」遂令大夫子冷，率舟五十艘，載粟三千斛，自雍至繼，號之曰泛舟之役。子冷泛舟人晉，與慶鄭來見晉侯，晉侯大悅！厚待子冷遣歸。遂令慶鄭放粟以賑饑民，百姓始安。次歲冬，秦都五穀不熟，百姓亦有流離，公孫支曰：「昔者晉饑，主公曾濟以五十船粟，今都內饑饉，何不遣入告糴於晉？」穆公然之。復令子冷往晉求糴。子冷至晉，見晉侯曰：「敝國去歲饑饉，百姓流亡，今奉主公之命，特來晉告糴。」晉侯曰：「大夫請退，容與群臣商議！」子冷出，晉侯問於群臣，慶鄭曰：「主以受秦伯厚恩而閉粟不可也！」晉侯遂令慶鄭發粟千斛，入秦報德。<br>　　階下一人進而秦曰：「不可！皮之不存，毛將安附。晉既背秦五城，秦人怨入骨髓，糧力不繼，所以以加兵伐晉，莫若閉粟不與，其祝可弭！」公視之，乃母之弟，國舅虢射也。惠公然之，遂不輸粟與秦。慶鄭曰：「晉侯背義無親，幸災不仁，貪愛不祥，怒鄰不義，四德俱失，其亡必矣！」<br>　　卻說子冷回報秦，秦伯大怒！遂以蹇叔、百里奚為左右軍師，使丕豹、公孫支為先鋒，子冷、公子縶為保駕，大發精兵二十五萬，即日興兵伐晉。不知勝負如何，且看下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=37.htm>上一篇</a> &nbsp;&nbsp;&nbsp;&nbsp; <a href=39.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>