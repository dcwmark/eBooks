<html>
<head>
<title>開放文學--周朝秘史--第九十四回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=92.htm>上一篇</a> &nbsp;&nbsp;&nbsp;&nbsp; <a href=94.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第九十四回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>孫臏下山服袁達　龐涓謀刖地孫臏足</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說孫臏在水簾洞內，朝夕侍於鬼谷，講求法術。一日，越席問曰：「胎息之事、神仙之術既聞命矣！敢問兵機戰略，其道何如？」鬼谷曰：「儒者用世沫嘗不知兵略，然用兵之道，上達天氣，下達陣勢，而陣勢之說，不外遁甲變化而已。」孫臏再拜受命，旦夕觀演，歲月既久，學術精通，鬼谷每勸其遍謁諸侯，辭不下山，及聞魏使齎禮物至，便有就聘之志。鬼谷曰：「龐涓為人暴戾妒忌，吾恐二子必難並立！」臏曰：「彼雖暴戾妒忌，吾必以忠信待之，焉失其義？」鬼谷曰：「吾觀天文，子之星像甚晦，吾試為子演其度數，觀其吉凶何如？」<br>　　孫臏謝曰：「諾！」遂安置使者。是夜，鬼谷先生縛一草人，置孫臏年庚於草人腹內，點動四十九盞明燈，視之曰：「此無大患，但防刖足之災。」即以錦囊秘藏一計，授孫臏曰：「謹受此物，但龐涓有妒忌之心，事至危急則拆此，以變應變，倘若成功之後，即宜歸山。」孫臏遂拜別下山。<br>　　行至黑陽山下，忽然一彪草寇，阻其去路，當先兩員賊首，自稱九仙山左寨主袁達，右寨主獨孤陳。大叫：「爾等何人？<br>　　且留買路之資！」孫臏欠身告曰：「吾乃鬼谷弟子孫臏也，受魏玉聘召下山，囊中並無金帛，且容車馬一過何如？」袁達曰：「魏王既聘，必有金帛，聘禮何不留下，然吾劍無情，斬你猶小，且掩卻鬼谷之高名！」孫臏大怒！口雖柔相推阻，心中默演法術，以手揮退從者，打馬走入林中，袁達、獨孤陳追入深林，不見孫臏。頃刻，天昏日暗，遍林樹木盡成將卒，二將困於陣中，不知所向。孫臏高叫：「袁達、獨孤陳知吾術乎？」<br>　　二將迷而不見，但乞赦放，再不敢阻行。孫臏曰：「吾之路費已盡，爾能資路費車馬之勞，則赦爾死罪。」二將對曰：「諾」<br>　　。孫臏即收雲撤霧，頃刻天晴日朗，草木如故。<br>　　二將出林，即獻金馬，願送行軒。孫臏受其金馬，辭其勿送。及行至碧楊橋，天色已晚，暫投草居安歇。孫臏謂使者曰：「強人無義失信，吾料袁達二人，今夜必然復來，汝等宜將橋邊大石，擺作八門遁甲之陣，準備捉此二賊。」從者依其號令，排列石堆，各仗短劍，伏於橋下。及至三更，袁達二人果然追至，聞碧楊橋口喊殺連天，似有兵馬迎敵之勢，不敢近前，令小卒以火照之，則並無人馬，只有大石八堆而已。袁達驚曰：「此又孫臏困吾之陣矣！」獨孤陳曰：「吾兄何畏怯，豈有石陣能困吾乎？」遂拍馬殺過，袁達從之。及至八石，果然四面八方殺聲復振，二人左衝右突，不能得出。孫臏又高叫曰：「二賊背義失信，今則難赦汝罪！」喝令從者斬之！袁達二人迷在石陣，但望空哀求，孫臏本要心服二將，復令小卒從生門入，引其從開門而出。袁達等叩首謝曰：「自今不敢冒犯先生！」孫臏取酒與之壓驚，令其勿得再居山寨，別作生涯。袁達等唯唯而退。<br>　　次日，車馬行至博浪城外，驛中安歇，從者喜曰：「今夜可得安樂矣！」孫臏曰：「爾等不知此賊今夜必來，何得無憂。」從者曰：「然則若何？」孫臏即安置眾人歇息，自於驛堂階下密將絆馬索縱橫布列，自剔孤燈在廳上看書。時至半夜，二賊果然接踵而至，只見驛門大開，四壁無人，惟見孫臏孤燈看書。二賊喜相謂曰：「匹夫此夜必死吾劍矣！」遂揚聲大喊，殺人廳堂，蹈入條索圈中，二將俱被絆倒，手足不能起伏，孫臏大罵：「背義賊徒，堂堂六尺之軀，不思立功顯名，乃甘心落草，陷害良民。」自持劍下階，欲劈二賊之首。二人哭告曰：「先生三擒我等而不揮劍，吾等心悅誠服，從今不上山寨，願從執鞭。」孫臏曰：「汝等既改前非，肯從吾游，它日建功立業，為大國名將，豈不勝於無名強寇哉！」遂釋二人之縛，二將再拜願從。孫臏取赤旗二面，密計二帖，令其各收旗帖，出驛拆帖讀之，乃令插赤旗於荊山，候在明年春末夏初，即許殺至大梁城外，接應車馬。二人自相歡喜，即引九仙山寨上散卒，隱於荊山而去。<br>　　次日從者起見孫臏曰：「先生昨夜果捉二賊乎？」孫臏曰：「此賊果至，被吾恐嚇而去，料今不來矣！」從者曰：「先生真是神機妙算，誠可敬仰矣！」車馬遂望大梁而進。<br>　　孫臏入魏，惠王率群臣延入，勞之曰：「久仰尊名，無由得遇，今辱屈高軒，願聞明教。」孫臏對曰：「臣乃齊之牧夫，未達治體，然受業師指教，讀先祖遺書，頗識天文地理，略知虎豹龍韜，今承大王威德，龐涓智術，如東扼強齊，北制韓趙，有如伐朽枯，何難之有？」魏王大喜！謂群臣曰：「寡人初得龐涓，如得左臂，及聞孫先生之教，又如左右臂全，何愁不怕！」即封股為中軍大夫兼參軍務機謀，建造府堂，與龐涓會計往來，但不露一主角。龐涓自思王敖之言，未得見孫臏手段。<br>　　一日，請臏宴於春苑臺，因談及兵機，孫臏對答如流，及孫臏問於龐涓，涓不知其所出，乃起謝曰：「吾兄正別一年，高談闊論固非愚弟所能及也！」自是，龐涓遂生害臏之意，而孫臏亦行保身之術，兵機智略亦不輕泄。會天大旱，都城赤地千里百姓哀告，龐涓密奏魏王曰：「孫參謀善能呼風喚雨，大王何不召臏行雨，以蘇下民。」魏王然之，詔孫臏祈雨。孫臏領旨，令壯士築壇於城西北，布四十九號青旗，設明燈香燭，齋戒沐浴，跳足入朝，請魏王親自行香，王即整駕臨壇，行香已畢，孫臏蓬頭散髮，手仗寶劍，登壇作法。須臾，雲主西北，風起東南，大雨淋漓，遍滿魏都，百姓鼓舞大悅！魏王率群臣謝雨回朝。<br>　　次日，惠玉宣孫臏，加封為鎮魏大國師兼參軍務事。龐涓見孫臏果有手段，自思曰：「當留善事以傳其術，然後殺之，不然，孫臏一投鄰國則魏國危矣！」朱亥曰：「將軍與孫國師有同學之義，薦之極是，焉可脫其術而陷其人哉？」龐涓大怒！令斬朱亥，徐甲諫曰：「將軍無故斬朱亥，則此計泄矣！」<br>　　龐涓沉思半晌，矯稱朱亥故違軍令，決四十杖，罷職歸家。涓乃問計於徐甲，徐甲恐軍中耳目漏泄，乃具一計進於龐涓。涓大喜！即日請孫臏會宴。孫臏至，涓延而賀曰：「吾兄一展妙術，便救遍國生民，誠為可賀！」孫臏謙遜不已。飲至半酣，涓曰：「吾兄自登雲夢三年，又入魏一年，豈無故鄉之思乎？」<br>　　孫臏掩淚曰：「每欲歸齊，省親祭祖，爭奈羈於外國，正此躊躇。」涓曰：「何不上表辭歸！」孫臏然之，相辭而別。<br>　　次日，孫臏未及進辭，徐甲先奏魏玉田：「孫臏齊人也！<br>　　兵機智略雖高，臣察其心，必有為齊之意，若不早禁，它日歸齊，悔之何及？」魏王曰：「孫臏焉有是事？」言未訖，孫臏果然上表辭歸。王曰：「卿入魏寡人喜而不寐，今奇謀未展，何欲歸齊之速耶？」服曰：「臣自云夢入魏，已經四載，親情在念，暫欲歸省祭祀，隨即回朝，以備僉役。」魏王不許。孫臏退朝，王召龐涓曰：「卿薦孫眼，智略雖高，今足跡未穩，便有歸齊之意，徐甲每奏其通齊謀魏，寡人不信，適間孫臏果上辭表歸省，卿料虛實何如？」龐涓曰：「臣察孫臏忠君，諒必無此意，然數日以來，通齊書信，往來不息，但不知其故？」<br>　　徐甲奏曰：「當今諸侯吞並，一才一藝之士亦獻本主，況齊乃孫臏父母之邦，豈肯背齊事魏乎？」王曰：「然則奈何？」徐甲曰：「大王但令龐涓默察其虛實，倘孫臏果有此意，即便斬首！」惠王大驚：「孫臏賢人也！入魏未久，反形未彰，便欲殺之，寡人豈不得妄殺之名乎？」徐甲又曰：「孫臏一棄魏，便為齊而伐魏，今王不殺，豈不為齊國借寶耶？」魏王沉思良久，即令龐涓默察孫臏，龐涓領旨歸家，密令徐公明、張一桂部五百壯士，陰伏東門之外，或齊有迎孫臏動靜，即便斬之！<br>　　又遣心腹之士五十人，遍巡皇城內外，不在話下。<br>　　卻說孫臏見魏玉不准辭表，怏怏不悅！請涓會宴，以陶性情，涓至謂孫臏曰：「吾兄何為不樂？」孫臏曰：「歸心似箭，魏王不准，故不樂耳！」涓曰：「何不暫寄問省之書，侯魏王決悟，復辭一表，有何不可？」孫臏曰：「謹奉教！」遂修書遣使歸齊。涓辭而回，即召徐甲往東門，截捉孫臏之僕，詐寫通齊之書，換其省問之書，入奏魏王。魏王見書大怒！即詔龐涓斬孫臏回報。涓忙入孫臏之宅，佯哭曰：「吾兄赤心為國，不知魏王信讒，投兄家書，通齊作反，令涓處斬回報，涓與兄情深，何忍殺之？」孫臏曰：「主上既以臏為作反，吾當趨朝訴明本心。」涓止之曰：主上之怒正熾，兄若入朝，則不能保全矣！吾當代兄訴之。」涓即人朝奏魏王曰：「孫臏雖然謀反，其事未成，念臣與股同學三年，有交誼之契，乞赦臏死，但廢其官職，刖其雙足，與臣全卻朋友之情。」魏王許之。龐涓拜謝，以王命告臏。孫臏痛哭受刑，龐涓亦佯悲啼，有不忍之狀。<br>　　臏曰：「君必刖足回報，豈可以私廢公哉？」涓即刖臏之足，並收官職印綬回報。欲知孫臏刖足之痛，且看下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=92.htm>上一篇</a> &nbsp;&nbsp;&nbsp;&nbsp; <a href=94.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>