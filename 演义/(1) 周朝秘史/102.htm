<html>
<head>
<title>開放文學--周朝秘史--第一○三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=101.htm>上一篇</a> &nbsp;&nbsp;&nbsp;&nbsp; <a href=103.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第一○三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>燕昭王伐齊報仇　齊泯王逃奔即墨</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說倉州節度使柳金龍，聽得燕王親提大軍一百餘萬，戰將千員，勢如泰山，人人失色，膽喪心驚，不敢出戰。尋夜走至景州，見太守劉元獻，具說燕王興兵犯境之事。劉元獻曰：「食君之祿，忠君之事，臣子之職也！兵來將對，刀來斧敵，大丈夫以馬革裹屍，死於疆場足矣！豈可束手受戮？」遂與金龍引兵三萬來敵。燕將石丙出馬，三人戰不三合，元獻、金龍大敗，走入齊城。樂毅令四國之兵，前至連陽縣下寨。時，齊王升殿，聚集文武群臣。忽有柳金龍、劉元獻二人入告齊王曰：「今燕王拜樂毅為元帥，約會秦、趙、韓、魏之兵，共一百餘萬，同來伐齊，倉州景州一路關隘，勢如破竹，臣等抵敵不住，望乞我王聖鑒，早為定計！」齊王聞得此言，嚇得汗流沾背，手足無措。謂群臣曰：「燕兵侵犯吾境，卿等有何高見？」<br>　　鄒文簡曰：「臣食君祿久矣！並無報效，願捨殘軀，出城迎敵！」齊王大喜！即封鄒文簡為元帥，齊東為先鋒，淳于髡、牙簡為左右護衛，親提大軍三十萬出城，前至黃山一百二十餘里下寨。鄒文簡與齊東共議進兵之策，齊東曰：「燕兵遠來，利在速戰，可宜堅守營壘，乘間而擊之！」簡曰：「燕兵不識地利，是以逸待勞，來日可嚴整隊伍，大展旌旗，用一奇計而伏之，燕兵不戰而自走也！」於是，當晚傳令，來日四更造飯，天明進兵，務要隊伍整齊，人馬威猛，旗旛金鼓，各依次序。<br>　　當日使人先下戰書，次早兩軍相近，列陣於黃山之下。燕兵望見對陣齊兵甚是雄壯，三通鼓已罷，文簡乘馬而出，上手是齊東，下手淳于髡，兩個先鋒押住陣腳。燕兵陣中，門旗開處，石丙、杜昭分左右而出，各持兵刃，立於兩旁，次後燕將一對對分列在門旗影裡，中間突出一員主將。樂毅乘白馬而出，望見對陣，問左右曰：「此何人也？」答曰：「旗上中央，紅髯老者，乃是鄒文簡，上手是先鋒齊東，下手是護衛淳于髡。」<br>　　毅曰：「老賊自來，死期至矣！」於是，勒馬挺出陣外，請齊陣主將答話。文簡亦縱馬出曰：「來將莫非樂將軍否？」毅曰：「既識吾名，何不早降？尚敢具兵拒敵！」文簡答曰：「久聞將軍大德，今幸一會，既知天命，識時務，何故興此無名之兵耶？」樂毅曰：「吾乃奉詔討賊，復仇雪恥，何為無名？」<br>　　文簡曰：「昔爾子噲君臣，乃禽獸之輩，宗社有纍卵之危，生靈有倒懸之急，吾之先君，掃清六合，席捲八方，萬里傾心，四海一德，從而征伐之，正當其理，實乃天命所歸也！況亂臣賊子，人人得而誅之，況我齊乎？今將軍蘊大才，抱大器，自欲比於管仲，強欲逆天理，背人情，今我大齊帶甲百萬，良將千員，諒汝約連四國之兵，人心不一，可速倒戈卸甲，以禮來歸，不失封侯之位，倘執迷不悟，叫汝羝羊觸藩，進退兩難！」<br>　　樂毅在馬上大笑曰：「吾以汝為元巨必有高論，豈期出此言也。<br>　　或者燕先君禪位，欲效唐虞之治，爾齊國豎子乃夷滅我宗廟，使宮室丘墟，痛入骨髓，誠不共戴天之仇。況汝主昏君，以國姑為妃，國姨為後，荒於酒色，閉塞賢路，傾國之人，思食其肉。今燕新君嗣位，建築黃金臺，重禮厚幣以招天下賢士，君明臣治，良具畢張，是天有意令其復仞於齊也！吾今仗義興師，汝既為屍位之臣，只可縮首潛身，圖俸祿衣食，安敢於軍伍之前妄談耶？汝這匹夫！咫尺歸於黃泉，有何面目見齊之先王子？」遂喚石丙，手挺宣花大斧，一直殺奔齊陣。齊陣淳于髡，挺槍迎敵，兩馬相交，雙兵並舉，戰上六十餘合，齊兵大敗，遠遁數十里，樂毅方始收兵。<br>　　齊大夫因揭虎進曰：「愚料石丙有勇無謀之輩，不足懼也！來日都督兵出，可先伏四軍於左右，都督臨陣先退，把石丙賺到伏兵之處，都督卻登山指揮四面軍馬，只看石丙到處，重疊圍之，則可擒矣！」鄒文簡從其入，便差帳前神武將軍薛禧，征西將軍董則，分左右各引三千軍埋伏去訖。文簡再整金鼓旗旛而進，石丙、杜昭引軍而出，昭在馬上與石丙曰：「昨日齊兵大敗而去，今日又來，必有計謀，將軍宜提防之！」石丙曰：「量乳臭小兒輩，有何奇謀？吾今日必當擒之！」見齊軍門旗影裡鄒文簡引諸將出陣搦戰，石丙挺斧躍馬而出，齊軍副將潘遂出迎，二將交馬，戰不二合，遂便走入陣，只見齊兵一齊來迎，鄒文簡先走，石丙挺斧殺退八將，乘勢追趕，杜昭隨後掩擊，石丙深入重地，杜昭急收兵時，兩邊伏兵已出，左有薛禧，右有董則，杜昭兵少，急救不及，石丙被齊兵圍在核心，東衝西撞，殺不出重圍。時石丙手下還有百餘人，衝殺到城下，鄒文簡坐於山上，手操麝尾，指引三軍，知石丙投東則望東指，軍皆望東圍，因此攻打不透。石丙引兵殺上山來，半山中擂木炮石亂打，不能上山。石丙從辰到酉，不能得脫，漸漸燕兵折其大半。石丙思想，且在核心少歇至半夜，月明可以殺出。方才下馬少歇，月華初上，四下裡齊兵殺到，但聽得喊：「石丙早降！」石丙急上馬迎敵，見四面火鼓並集，人馬皆不能出。<br>　　石丙仰天歎曰：「吾今死於此地矣！」<br>　　忽聽得東北角上喊聲大振，齊兵紛紛亂走，石丙看時，一彪軍殺來，為首一員大將，素袍銀甲，持點鋼槍，乃虎威將軍孫龍也！與石丙相見，說：「都督恐將軍有失，特差某引五千精兵，前來接應！遇齊將軍董則，被吾已刺殺了。」石丙便與孫龍殺出。西北角上也見齊兵大亂，又一彪軍馬從外殺人，當先一員上將，騎紅鬃馬，使大捍刀，乃龍驤將軍孫虎，也領精兵五千，前來接應。見石丙曰：「卻才陣上，齊將薛禧被我殺了，人頭在此！」石丙尋思：「他兩個是吾後輩，幹了大功，我是國家大將，朝廷棟樑，反不如二小輩耶？吾當合殘軀以報先帝之恩，幹此全功，去提鄒文簡。」領軍便行，隨後樂毅亦領大軍前來，當時齊王被三路燕軍殺來，殺得大敗，隨後杜昭也來接應，殺得屍橫遍野，血流成河。鄒文簡乃無謀之人，更兼年紀衰老，見大軍相亂，引了帳前數百人，逕奔齊城而走，餘軍無主，各自逃生。<br>　　次日樂毅對眾曰：「鄒文簡，齊之元臣，若擒此人，勝斬百將，今日待其出敵，吾排下七星八卦陣，使其來破，不曉坐作進退之法，必擒此賊矣！」探馬報來，金鼓振動，鄒文簡橫槍立馬於陣前，厲聲言曰：「昨者誤中詭計，今日與汝挑戰，以決雌雄！」樂毅曰：「有智鬥智，無智鬥力，不足為奇，既為上將，略曉兵機，吾布下一陣，汝可識否？」文簡曰：「汝之陣乃七星八卦陣，安有不識？」毅曰：「既識吾陣，敢問用何計以破之？」文簡曰：「用黑殺天王陣破之！」毅曰：「雖是如此，你敢打入乎？」文簡曰：「既識其陣，豈無破法？」<br>　　遂擂鼓搖旗吶喊，勒馬衝入燕陣。毅將&#30338;旗一麾，狂風大作，黑霧遮天，不辨高低上下，文簡左衝右突，不能得出，被燕兵捉住來見。樂毅令將監車囚了，毅親督大軍，率四國之軍混戰一晝夜，齊兵大敗。齊王見敗大驚，手足無措，即引敗兵走入齊城，堅閉不出。樂毅收軍下寨，大宴犒賞四國之兵。樂毅曰：「齊王堅閉不出，可速乘勢進兵攻之，待齊王悔悟前非，改過撫民，則難圖矣！」遂進兵齊都臨淄城下寨，每日令兵攻城。<br>　　卻說齊王大憂，內無糧草，外無救兵。齊王思欲出奔，未有其計。獨有淳于髡曰：「大王赦罪，小巨願捨身效死不辭，大王賜臣衣袍服之，扮作大王之狀，出自南門，而大王從北門出，則可脫難矣！」樂毅至夜，觀見城內龍鳳日月旗，正是齊王出城，遂傳下命令：「如有賣放走了齊王者，斬首號令！燕兵捉得齊王者封賞！」<br>　　是夜齊王引兵果出南門，燕兵把守捉住齊王，細認卻是淳于髡著王御衣。眾軍問曰：「齊王安在？」突曰：「齊王用脫袍之計，已出北門去矣！」樂毅引兵入城尋齊王不見，遍問百姓俱言亂軍中走往公子田文處，去即墨城。樂毅引燕王入臨淄城，盡滅齊之宗廟，燒其宮室，擄掠庫藏，出榜安民，大排宴犒賞三軍，封樂毅為昌國君。麗泉有詩云：<br>　　樂毅行兵天下奇，約連四國共圖齊。<br>　　復仇雪恥酬先帝，報應分明在早遲。<br>又有一絕云：<br>　　百萬貔貅氣若虹，果然樂毅冠群雄。<br>　　未幾去位成虛事，枉卻當年建奇功。<br>　　燕王伐齊得勝，遂引鑾駕歸還本國。卻令樂毅，追捉齊王，剿滅回報。時樂毅夜坐帳中，仰觀天象，見帝星正照即墨，遂著劇辛守住臨淄，自引兵至即墨城普村下寨。<br>　　卻說齊王奔往即墨，前至大林，忽有一支人馬，金鼓振天，殺出救駕，乃是吳起、吳廣、吳能，見齊王禮畢。王曰：「若非將軍賢兄弟救駕，聯命休矣！」後有燕兵追趕甚急，吳廣出陣，石丙當先，二人戰上三十合，吳廣大敗，齊王奔即墨，石丙隨後趕至即墨。齊王到城下，忙叫開門，田單上城望見，卻是齊王，遂令開門迎入，被燕追兵放箭射中，齊王落馬，吳廣近前，救王上馬不能入城，即離即墨，又撞石丙殺至，石丙便與吳廣撕殺，吳廣殺上數合大敗，齊王單馬逃走。三日無食，腹中饑餓難忍，忽見一婦人在流河洗衣，齊王問婦人曰：「中路饑渴，可與吾一飯否？」婦人即進與之，食罷，問曰：「客官姓甚名誰？」王曰：「吾乃齊王也！」婦人罵曰：「吾之錯矣！汝深居九重，錦衣玉食，迷荒酒色，萬民受殃，重斂無度，至於填死溝壑，人人共爭食汝肉矣！奈何反以飯與汝食之？」<br>　　齊王曰：「寡人他日歸朝，須報你一飯之恩！目今燕兵追我，逃奔於此，人困馬乏，娘子指引何處可藏？」婦人曰：「河東有一林，內有一塔，你可去藏。」隨後有兵趕至，問婦人曰：「汝見一官人來此否？」婦人向東一指，兵馬直至林內，高叫齊王！<br>　　齊王聞之，唬得魂飛魄散，不敢答應。追者至曰：「我乃吳廣、吳龍！」齊王且喜而出。廣曰：「這裡不可隱藏，燕兵近矣！必捉我王不如且去莒城。」即走十八里，石丙果至，飛馬挺斧來殺，吳廣、吳能大敗。齊王見敗，單馬望西北便走，行至天晚，問一野人曰：「前去地名何處？」野人曰：「只爭五里地，便是蒲城普天村也！」齊王想：「有大夫蘇代，因吾不納其諫，卻貶在此！」隨即奔往投之。初更左側，蘇代忽聞莊外有叩門聲急，令人探開，見齊王單馬立於月明之下，迎入莊內便拜。齊王泣訴前事，更兼腹內饑餓，蘇代隨即進上飯食，代母周氏夫人，出見齊王。大罵：「你為一國之主，不理國政，迷於酒色，以國姑為妃，以國姨為後，有失人倫，生靈塗炭，恨不得以車裂汝之屍於市，以謝天下，何乃逃匿於此！」喝令左右捉縛！齊王大驚，蘇代告其母曰：「為巨死忠，為子死孝，君無道，君臣之義不可廢也！」夫人曰：「無道昏君！自汝即位以來，貪虐荒淫，殘傷百姓，高室廣臺，剝民脂膏，以充國用，面諛讒餡之臣盈滿於朝，賢明君子退居於野，是以人心離叛，今日死無葬身之地，固其宜也！縱有粗糲之食，寧喂於狗，何甘於汝而食之乎？」齊王聞之，淚下如雨。自想：「吾富貴，豈知有今日之苦！」欲待不食，腹中饑餓，欲待食之，古人有言，君不能吃嗟來之食，廉士不飲盜泉之水。<br>　　半晌之間，莊客來報，外面有兵來圍了莊門。蘇代曰：「把齊王藏了！」燕將石丙直下莊廳，謂蘇代曰：「大夫隱藏齊王，快送出來！」代曰：「任將軍搜尋，若在莊內，情願甘罪，吾亦欲誅此昏君久矣！豈敢藏乎？」當時，齊王走至一大林中，忽一聲鑼響鼓振天，有人飛馬而來，自言：「可惜齊東國主，死在田野之間。」此人追見齊王其人，下馬便拜曰：「小臣乃蒲城縣令高龍是也！自燕兵混亂，臣領五百兵在此屯守，臣願保駕！」齊王入蒲將近，小軍報曰：「後有燕兵石丙趕至！」<br>　　高龍曰：「大王勿慮，臣領本部軍馬，可捉石丙！」齊王大喜！於是高龍挺槍迎敵。忽見塵頭起處，一彪軍出，是吳廣、吳能二人，遂合兵共入蒲城。王問：「你三人兵少，如何保駕？」<br>　　三人曰：「我王勿憂，自有退敵之策！」<br>　　卻說樂毅下寨，夜觀帝星，正照在蒲城，令石丙領兵速至蒲城下寨，朝夕攻打。旬日之間，軍士絕糧，蒲城百姓要捉齊王獻與樂毅，免一城之災難。高龍大怒！顧謂眾曰：「此非臣子之禮，盡忠報國，有死而已，何也妄為？」次日，齊王跳入井中，覓死，吳能急救上來。吳廣、吳能、高春三人領五百兵，是夜開門，遂保駕殺出，混戰時折兵一半，兵卒各自逃生。樂毅令石丙尋趕齊王。齊王自引數十騎，奔於鄒魯，鄒魯不能納，齊王遂走入莒城。莒城令王孫賈進拜曰：「臣失救駕，罪該萬死，而孤城糧少，燕兵勢雄，難與為敵，請出使求救於楚！」<br>　　齊王即遣王孫賈入楚求救，楚王遣淖齒將兵十萬，前來救駕，兵至宮城，王孫賈引入見齊王。淖齒曰：「介冑之士不拜，請以軍禮見大王！臣奉楚王命，領十萬鐵甲軍馬，前來救駕。」<br>　　齊王曰：「卿等鞍馬馳驅，朕無可賜，楚王是朕之恩人也！今朕狼狽至此，將軍救拔朕軀，不失封侯之位，可速定謀退敵！」<br>　　齒曰：「樂毅無謀之輩，不足畏也！一戰必擒此賊而斬其首矣！」<br>　　卻說樂毅引兵至莒城，聞知楚遣齒領兵救齊，遂修書一封與齒。書曰：<br>　　　　燕國元帥樂毅謹具再拜奉書於楚國淖丞相麾下，今齊王無道，失政虐民，吾奉燕王之命，會約諸國於濟西之上，以雪吾國先王之恥，亦洗列國被齊侵凌之暴今聞將軍督兵救齊，助桀無道，如書到日，望擒齊王獻吾車前，與將軍共分齊地，則感幸矣！不可相違、燕國樂毅頓首書。周赧王三十一年月日。<br>　　齒得書，讀後自思：「我兵甚少，彼軍甚眾，不能與其抵敵，不如提齊王獻與樂毅，共分齊地，豈不美哉！」近人報知齊王。齊王即引數十人投東海而走，齊王走至東海，卻被淖齒趕上捉住。齒喝令眾軍，將齊王獻與樂毅。軍人捉齊王來見樂毅，樂毅大喜！進出寨與齒相見，禮畢，請齒入帳，分賓主而坐，以酒款待。令推出齊王！樂毅曆數其罪過，曰：汝令國舅鄒堅等殺君父，一罪也。汝娶國姑姨為妃後，二罪也。逐貶賢良，不聽忠臣之諫，聽信讒佞，不理朝綱，淫亂聲色，三罪也。<br>　　齊王唯唯無言，只乞命而已。樂毅今石丙斬卻齊王並鄒妃二人首級掛於樹上，令軍士亂割肉食之，有人認者便與伊家同罪施行，又令軍士看守工屍。樂毅與齒商議軍事，聞王燭賢，令使去請燭來相見，燭不肯往。燕人請燭曰：「來者封侯，不來屠盡！」燭曰：「吾聞忠臣不事二君，烈女不嫁二夫，齊王不聽吾言，退居於野。今國破君亡，吾不能存，去之為不義，從之則不忠，唯以死報國。」遂自縊死，使人回報樂毅。毅曰：「王燭之死，吾逼之也，忠烈之士！」遂具衣裳棺槨而葬。<br>　　樂毅出令，禁止侵掠，以淖齒守據臨淄而鎮東齊，禮齊桓公與管仲於郊，封王燭之墓，六月之間，得齊七十餘城，皆為郡縣。<br>　　樂毅廟有詩贊曰：<br>　　桓桓昌國，乘時厲翼。干戈效用，韁竭底績。<br>　　四卻秦兵，東下齊璧。完趙保燕，孔武之力。<br>　　且說齊王湣王既被淖齒獻於樂毅而殺之，齊大夫王孫賈回家見其母而母問曰：「今者齊亂，王在何處？」賈對曰：「不知！」其母曰：「汝朝出而晚來，則吾倚門而望，汝暮出而不還，則吾倚閭而望。汝今事王，王走汝不知其處，汝尚何歸？」<br>　　孫賈告母曰：「齊工被淖齒獻與燕王殺之！」母曰：「豫讓吞炭思報智伯之仇，汝何不聚義兵以復齊王之仇？」賈因母言，遂立齊市高聲大叫曰：「淖齒亂齊國殺湣王，有欲與我共誅齒者，即袒其右臂。」時市中五百人響應，各執刀斧，助王孫賈殺入宮中，尋獲淖齒而殺之。<br>　　湣王子法章，先是見淖齒獻父於燕王，遂改變姓名為莒太史家僱工，太史之女見法章相貌非常而奇異之，竊衣與之衣，竊食與之食，而因與之私通。及淖齒被王孫賈殺之，王孫賈隨跡跟尋至莒，詢問太子下落。法章對它人曰：「吾乃湣王之子法章是也！因樂毅亂我齊國，故改變姓名，隱跡於此，汝等可速扶我歸國。」莒人曰：「吾輩罪該萬死，肉有眼無珠。」於是莒人與齊臣田單、田文、田忌等及王孫賈奉法章而立之，是為襄王。麗泉讀史詩云：<br>　　王孫為人志果剛，加誅淖齒立親王。<br>　　齊桓輔公何為盛，至此令人倍感傷。<br>　　欲知後事如何，且看下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=101.htm>上一篇</a> &nbsp;&nbsp;&nbsp;&nbsp; <a href=103.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>