<html>
<head>
<title>開放文學--周朝秘史--第三十七回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=35.htm>上一篇</a> &nbsp;&nbsp;&nbsp;&nbsp; <a href=37.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第三十七回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>晉荀息假途滅虢　秦穆公羊贖百里</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　次日，獻公遣使往曲沃，調太子領本部兵伐虢。里克心知是驪姬奸謀，諫曰：「必不可！太子初居曲沃，又調其出征，此非王者以東宮待其子也！」公曰：「虢人日為邊患，豈可不伐？」克曰：「但令將領兵征之，虢必下矣，何故必欲太子親征？」公問群臣曰：「誰敢領兵代虢？」中軍大夫荀息連聲應曰：「臣敢奉詔前去！」公問曰：「爾有何戰略，率兵南征？」<br>　　息曰：「屈產良馬四匹，垂棘白璧二雙，得此二物，虢不難滅矣！」公曰：「用此如何？」息曰：「虢在虞國之東，欲伐虢必道經於虞，虞虢二國，雖為唇齒，然料虞公貪利，不能計遠，請主公降詞，修書一對，將此二物與臣假道於虞，虞若許之，大軍滅虢，虢亡虞亦可伐，此用餌釣魚，一舉兩得之計也！」<br>　　公曰：「此計甚妙！」即令取屈產之馬，垂棘之璧，修書一封。<br>　　令荀息為都督，魏仇為先鋒，自率大軍五萬出城，城中兒童誦謠言曰：丙之辰辰，龍尾伏辰，均服振振，取虢之旗，鶉之賁賁，天策敦敦，火中威軍，虢公其奔。<br>　　先鋒魏仇錄其謠言，進於獻公。獻公召荀息問其吉凶？荀息賀曰：「此伐虢之吉兆也，其應在九月十月之交乎！」公大悅，遂令荀息奉寶與書先見虞侯。虞侯問荀息曰：「大夫此來何故？」荀息「寡君有書一封，微奉二物。」虞候得書讀曰：大鄰虞君侯麾下，惟晉與虞，相去幾許，愧不能親，遂成胡越。今晉小邦，無奈虢人見欺，屢侵邊界，茲來不勝其擾，欲率將帥，假道問罪，不敢私度，聊貢小璧二雙，捷驥一乘，伏乞足恤被凌之苦，縱度關津，稱得如意，不敢有負，只此哀乞，望賜金諾。周王二十二年春三月上旬，晉侯姬佹諸，頓首再拜。虞公覽書大喜，遂受其禮物，許荀息領兵經度，且曰：「汝兵若至，我當助汝一陣！」荀息退。上大夫百里奚，明知晉人是計，自量主公不可規諫，故不諫。下大夫宮之奇諫曰：「夫虢，虞之表也！虢亡虞必從之，所謂輔車相依，唇亡則齒寒，其虞虢之謂也！」虞公曰：「虞與晉同姓，晉侯豈肯滅祖而欺我乎？迂儒不達理義，何必妄為強諫！」叱宮之奇退。奇乃號泣而出。歸謂妻子曰：「虞不臘矣！在此行也。」是夜，遂與妻子遁於西山耕隱。<br>　　卻說百里奚出朝見荀息，望前扯住叱之曰：「汝何得用以餌釣魚之計滅我國耶？」息大驚，知百里奚之明，遂揖之曰：「虞侯貪得無厭之人，故拒公等之諫，我晉不伐，後必為他邦所並，大夫乃高明遠見之人，何不去國？」奚泣曰：「我非不知虞亡在目下，但食君之祿，國危而避君難，奚不忍也！子何計以教我脫身？」息曰：「大夫不忍去國，虞侯又不可諫，何不告病，待國亡，而後去之？」奚別荀息，即日上表辭官，告病于家。<br>　　荀息回見獻公，言虞許借道之事，公大悅，即日進兵。來至虞界，使人報知於虞，虞大喜，遂令公子叔季、叔仲領兵五千，大開城門，迎晉而過。獻公率領大兵，不日已至夏陽城下，虞公二子帶兵五千，前來相助。虢公聞晉兵已到，出城交鋒，戰未數合，被顛頡一錘打翻，公子叔啟落馬，虢公正欲向前救子，卻被羊舌生擒歸寨，叔啟亦死於亂馬營中。晉兵打入虢城，擄其金寶，焚其宮室，出榜安民，留五千兵以戍之，囚虢公而歸。時，周惠王二十二年冬十一月丙子朔旦，果應童謠云。<br>　　卻說虞公二子，紮於下陽，以助晉人。聞晉兵滅虢，差人來迎晉侯。晉侯與荀息曰：「中吾計也！」遂令羊舌、魏仇各領兵五千，銜枚從間道伏於虞城西清涼山下。又差人齎金帛五車入城謝虞公。虞公曰：「吾正欲納款晉侯，何故不入我城？」<br>　　晉使曰：「主公多多拜上，本欲人城面謝，奈久出遠邦，歸心似箭，聊備薄禮，令小人致謝！」晉軍已度城下矣，虞公急令有司設宴，親自出城，追至清涼山下，宴晉侯於清涼山。虞公初舉酒以餞晉侯，荀息在旁以目視晉侯，晉侯接酒，詐擲杯於地。大罵曰：「逆賊！焉敢以酒酖我耶？」虞公正要分辨，荀息曰：「左右何不擒之！」左右從廊下衝出，羊舌、魏仇綁住虞公。虞公仰天歎曰：「早不聽宮之奇之言，果中其計！」後人有詩云：<br>　　國勢嚴嚴鐵統城，虞侯何事苦迷心，槍刀隊裡生擒日，仰面方嗟往諫臣。<br>又有詩贊百里奚云：<br>　　大賢事業異，遠搶豈俗觀，百里奚非昧，知君不可言。<br>　　叔季、叔仲聞知父親被擒，引兵殺上前來。伏兵一起，羊舌斬叔季於馬下，叔仲見父囚兄死，拍馬殺回，欲取救兵，被魏仇發箭射於馬下而死。<br>　　卻說晉侯，追虞人城，傳令勿殺百姓。荀息領五百名壯士圍住百里奚之家，奚聞知虞侯出城，知其必敗，正欲挈妻孥走出，聞晉兵至，妻孥各奔，奚被晉兵獲住，來見荀息。荀息知其賢，乃親解其縛，引見獻公。奚告曰：「亡國之臣，乞命歸田。」晉公曰：「虞侯不聽子言，故至喪國，非子不諫也！」<br>　　令以車載百里奚，囚虞、虢二君而歸。<br>　　忽近臣奏：「有秦使至！」公問為誰？近臣曰：「此人秦國大夫公孫支也！」使召支，問曰：「大夫此來，有何高論？」<br>　　支曰：「先君遺命，以明公乃金玉之枝，國勢雄甲諸侯，故令寡君，求偶於大國，所以將絲蘿而傍喬木也。今寡君新立，不敢違先君遺訓，故命支求婚，明公倘不以秦為陋，願請以公主歸之，用成二國之好！不知明公尊意如何？」獻公喜曰：「原來秦伯令汝來求婚，待孤再為商議。」獻公召太史官蘇卜之，蘇占之曰：「不吉！卦得雷澤之歸妹，主後世秦晉因婚姻而有兵戎，秦吉晉失其主。依臣愚見，此親斷不可許！」公意躊躇。<br>　　群臣進曰：「夫晉，乃金枝玉葉，秦為諸侯之雄，兩國威風，正是匹偶，主公何必以卜為疑哉！」公聽群臣之言，遂以德貞公主許配於秦，遂賜妝資百輛，並詔令虞大夫百里奚為從媵。<br>　　秦伯大悅，文武稱賀。百里奚自歎曰：「吾抱濟世之才，為虞國大夫，虞亡歸晉，晉又不能我用，而使從媵於秦，吾年已過七十，卒不逢明主，展其大志，在此何為乎？」是夜，遂逃出城來，欲歸於虞，迷其路逕，誤人於宛。秦伯聞百里奚走歸，置而不問，大夫公孫支曰：「百里奚天下奇才也！主公宜速令人追之。」秦伯笑曰：「吾聞奚為虞之大夫，不能謀社稷，以至君死國亡，而乃委贄為人從媵，何才之有？」支曰：「百里奚雖仕於虞，虞公不能用其才，國亡而臣於晉，晉又不用，而送於秦，是天與明公也！明公若能用奚，秦必得志於諸侯。」<br>　　秦伯曰：「奚縱有治世之術，年已老矣，將焉用之？」支曰：「昔者西伯侯得姜尚於渭濱，年過八十，猶能興周，以分土於齊，大才豈屈於晚哉？」秦伯不得已，令支追之。<br>　　卻說百里奚迷道走至宛城，楚國野人獵於宛城之野，奚饑，向前問曰：「子獵者能食我一飯乎？」野人見奚鬚眉皓白，相貌魁偉，知其定非常人，乃引至家中，以酒食待之。公孫支引從者數十人詢訪，追至村莊，直人見奚，請歸！奚堅辭曰：「奚乃亡國大夫，年過七十，無所謀效，今欲辭秦而歸田里，恐觸怒見責，所以偷生而出，今若再回，非奚之願也！」支曰：「主公知大夫命世之士，故使支來請回，大夫若堅意不出，豈欲塵埋珠玉而老死巖穴哉？支聞好從事而失時者不智，懷其寶而迷其邦者不仁。士遇明主，得時而行道，如龍虎得遇風雲，子何不省？」奚不得已與支同回。支命取資帛酬莊主，時未曾帶得，惟左右獵得五羊羖在，遂以五羖酬其莊主，與奚同歸入秦。後人有詩云：<br>　　宛城春風動綠楊，秦臣匹馬趕逃亡，當年不霸西邦士，空使後人笑五羊。<br>　　支既歸，先人見秦伯，曰：「百里奚臣已追回，望明公處以重位，使其得展平生之志，秦國之幸耳！」穆公召奚，封為上大夫。奚辭曰：「臣亡國之俘，碌碌庸庸之才，何敢望居高位？」秦伯曰：「虞公不用子故亡，非子之罪也！今寡人得子，猶如涸魚得水，子何必苦辭？」奚曰：「蒙主公厚賜，非敢固辭，然秦欲富國強兵，兼並諸侯，非臣故友不能任其職也！」<br>　　秦伯曰：「鄉友是誰？」奚曰：「此人乃齊之&#19257;村人也！姓蹇名叔字伯時，通今博古，曉達政事，但恨時無明主，誠能以禮聘之，寵以重祿，則秦霸不難矣！」<br>　　秦伯大悅！遂令公子縶以金帛往齊聘蹇叔。縶承命逕投齊之&#19257;村，見數人息耕於隴上，相賡而歌曰：縱橫戰馬滾紅塵，瓦裂封疆處處兵，堪笑當時名利客，不知風急鳥投林。<br>　　摯在馬上，聽其音韻絕塵，皆是忘世之曲，乃下馬向前問耕者：「何處是蹇叔所居？」耕者指示曰：「前去里餘，修竹林中，左泉右石，中間小茅廬，乃其所也！」縶上馬行里餘，望見前面茂林修竹，鬱鬱蒼蒼，甚為清雅，遂在馬上口占一律云：<br>　　翠竹林中景最幽，人生樂此更何求，數方白石雲堆起，一道清泉接澗流，得趣猿猴堪共狎，忘機麋鹿可同游，紅塵一任漫天下，高臥先生百不憂。<br>　　吟罷，縶攜左右人竹林深處，停馬廬外，令左右扣其柴門，內有小童出曰：「佳客何來？吾主不在舍下。」延縶而人。縶曰：「先生何往？」童曰：「早間同數高士，尋春於綠野，少刻即回。」言罷，蹇叔攜二三僕人，提壺摯榼，載吟而歸。摯在門外，遙斜陽林下，一士人臞瘦長耳，布袍麻履，宛然一枝梅花，望草廬而歸。口中吟曰：桃花紅，李花白，桃紅李白呈春色，惟有寒梅不鬥芳，藐視年光為過客。<br>　　縶忙出林外，施札曰：「久仰清風，夫何相見之晚？」蹇叔忙下驢，延入草廳，分賓主禮坐而問曰：「執事從何而降，有何教益？」縶答曰：「吾乃秦伯之族，名縶字子倫，奉秦伯之命，賜物來聘先生入朝，共議國事。」蹇叔慌忙起謝曰：「叔山野鄙民，敢勞公軀下降！」命設酒禮以宴縶，縶曰：「朝命緊急，不敢稽延，請公治裝就道。」叔辭曰：「山野小民，素無遠違，豈敢就聘？大夫請停車，容叔具辭表以上。」紫曰：「公不必辭，此乃是大夫百里奚所薦也！縶聞丈夫處世，遇有為之君，即當展生平之志，何必苦戀山林，與草木同腐，公此一出得志，致君澤民，上不負所學，下不愧相知，不必苦辭！」叔因聞百里奚舉薦，遂欣然許往。<br>　　次日，蹇叔與公子縶，同歸秦國。穆公聞蹇叔至，降階相迎，封為上大夫，與百里奚同理國事。後人有詩曰：蹇叔村莊一老農，長年抱策隱隆中。<br>　　穆公不進求賢馬，爭得先生建大功。<br>　　欲知後事如何，且看下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=35.htm>上一篇</a> &nbsp;&nbsp;&nbsp;&nbsp; <a href=37.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>