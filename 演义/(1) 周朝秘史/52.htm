<html>
<head>
<title>開放文學--周朝秘史--第五十三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=51.htm>上一篇</a> &nbsp;&nbsp;&nbsp;&nbsp; <a href=53.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第五十三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>秦穆公用人從葬　秦晉軍令狐大戰</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　穆公既迎王使入朝，乃周大夫召公也。召公曰：「天子以戎狄亂侵中國，今得諸侯征服，生民免受其害，故遣某以金鼓來賜侯伯。」穆公望北拜受，厚待召公。召公辭歸，公思戎狄來降，天子降賜，乃升公孫支為破虜將軍。戲謂枝曰：「將軍年過七旬，能奪先鋒，以助我征西戎，成霸業，孤欲乘此得勝之兵伐晉，將掛先鋒印否？」枝對曰：「大丈夫當立功戰場，死且不避，何懼老乎？」穆公大悅。酒罷退朝，公孫支以穆公更許己為先鋒，喜不自勝。歸家長笑數聲而死，時年已七十六歲。後人有詩贊曰：<br>　　子桑當時傑，英勇久馳名，輔霸成功壯，相秦積業深。韓原戰六將，河口接孤兵，似虎生飛翼，如故振百鱗，子桑不服老，千古遺笑聲。<br>　　次日，穆公設朝，群臣議兵伐晉，聞子桑身死，慟哭太過，遂成重疾。自此穆公不能起，遂宣群臣入後宮而受遺詔。群臣至內延。穆公謂孟明曰：「寡人自得百里奚而成霸於中原，及得先生又霸西戎，今欲東征，不幸遇此固疾，孤沒之後，願公等盡心輔吾太子瑩，以定秦國可也！」遺詔太子，囑曰：「吾死之後，汝即葬吾於雍，可將一百七十七人以生殉葬。有子車氏、奄息、仲行、鍼虎弟兄三人，乃平生好善之士，亦可使其從葬。」言罷而卒，時年六十九歲，乃周襄王三十一年春二月也。群臣奉太子瑩即位，是為康公。康公嗣位，承父遺命，葬其棺於雍城，果以生人一百七十七人及子車氏三兄弟同葬，此三人乃邦國善土。及葬之日，其一百餘人同入土穴，號哭之聲，徹於天地間者，莫不酸辛。國人哀之，為之賦黃烏之詩云：<br>　　交交黃鳥，止於棘。誰從穆公，子車奄息。<br>　　維此奄息，百夫之特。臨其穴，惴惴其慄。<br>　　彼蒼者天，殲我良人，如可贖兮，人百其身。<br>　　交交黃鳥，止於桑。誰從穆公，子車仲行。<br>　　維此仲行，百夫之防。臨其穴，惴惴其慄。<br>　　彼蒼者天，殲我良人，如可贖兮，人百其身。<br>　　交交黃鳥，止於楚。誰從穆公，子車鍼虎。<br>　　維此鍼虎，百夫之御。臨其穴，惴惴其慄。<br>　　彼蒼者天，殲我良人，如可贖兮，人百其身。<br>　　又宋東坡蘇先生，《題穆公墓詩》云：<br>　　&#27094;泉在城東，墓在城中。無百步，乃如昔未有此城。秦人以泉識公墓，昔公生不誅孟明。豈有死之歸而忍用其良。乃知三予殉公意，亦如齊之二子事田橫。古人感一飯，尚能殺其身，今人不復見此等。乃以所見疑古人，古人不可望，今人益可傷。<br>　　唐人題穆公墓詩：<br>　　俗人戎風夏變夷，賢如秦穆亦難移。<br>　　驅良殉葬心何忍，因死傷生養甚迷。<br>　　怨氣沖天陰慘慘，愁雲結雨冷淒淒。<br>　　空山草木如含淚，千秋離離覆石碑。<br>　　史臣評曰：<br>　　秦穆公仁慈大量，禮士尊賢，故能用百里於亡命，拔蹇叔於老農。其輸粟救晉，信仁之篤，不替孟明，仁賢之過，所以韓原一捷，遂霸西戎。春秋諸侯若此者，亦幾希矣！雖然終蹈夷風，刻薄殘忍，以至用人殉葬，損陷三良，不能全其終美，以長霸業，可勝惜哉！<br>　　卻說晉襄公連喪老臣，又被秦兵所困，君臣恭儉，勵精圖治，國中亦無大事。及聞秦穆公卒，群臣皆欲乘喪而征之，獨上卿趙盾曰：「不可！秦與晉匹配之國，自先君韓原一戰，連動數歲之干戈，今值穆公既死，宜遣使入弔，以通舊日之好，則我國方安。」襄公從之。遂令公子雍往秦弔喪，公子雍往秦數月，襄公亦病，將死，召群臣囑曰：「吾承父霸，破狄伐秦，亦足強國，今吾將歿，太子夷&#33263;年幼，公等宜盡心輔佐，和好鄰國，不失盟主可也！」群臣，拜受命。襄公卒，次日群臣欲奉太子即位。趙盾曰：「國家多難，不可以立幼主，今觀公子雍好善而長，可嗣大位。」群臣皆莫敢言，但曰：「國家不可一日無君，今公子雍入秦弔喪，宜即立太子何如？」盾曰：「宜遣使星辰入秦迎歸，何必更立太子？」遂問班部中誰敢入秦，先蔑、士會二人願往。後即日與其快馬，奉駕往秦。<br>　　二人領駕出朝，苟林甫止士會曰：「先君有子，而子不立，欲迎他人，獨何不省而招禍乎！」士會不聽，逕投於秦。時公子雍，正在秦見康公，士會與先蔑隨即入朝，告康公曰：「寡君已歿，群臣以公子賢能，故造臣等迎歸嗣位。」康公曰：「既然如此，我當以兵送之！」遂令白乙丙引兵五千，同士會等送公子返國。公子謝恩出朝，望絳而進。<br>　　卻說襄公夫人穆贏，日抱太子在宮中號哭，聞秦送雍將至，乃抱太子出朝，謂趙盾曰：「先君何罪？嫡嗣不立，而在外求君！」言罷，放聲大哭，拋子於趙盾身上，曰：「先君囑汝奉事吾子，今其言尚未絕，而爾遂背君乎？今日不立吾兒，吾之子母有死而已！」遂退入宮。趙盾恐懼，抱太子謀於郤缺。郤缺曰：「事急矣！不立太子，則吾等皆受禍。」盾曰：「吾已先遣士會往迎公子雍矣！何可再立太子？」缺曰：「速遣人止之！」忽人報秦兵送公子雍至重陰矣！盾忙會集群臣，立太子嗣位，是為靈公。朝賀已畢，盾謂同僚曰：「國家既立新君，不可更受秦兵入城，誰敢領兵出拒秦者？」苟林甫與先克二人願往。盾遂調二人，各引本部拒秦。<br>　　二人來至重陰，遇秦兵下寨，土會不知其故，乃親來見荀林甫，林甫以事告全會。士會睜目視之曰：「議接公子是汝等所為，今又立太子而拒我乎？」遂拂袖而出。甫止之曰：「公乃晉臣，何為秦乎？」會曰：「我受詔往秦迎雍，則雍是我主，秦是我靠，豈可背義而忘舊乎？」遂出歸秦寨。林甫曰：「士會不肯歸晉，來日必成交鋒，不如乘夜去劫秦寨，方得勝勢。」<br>　　先克然之，遂令三軍披掛，分兵至於秦寨，正當三更，二人殺入營門，秦人不防備，慌忙無措。白乙丙見營中火起，與士會雙馬殺出，先克迎敵，鬥十餘回合，士會見勢不能抵，遂與先蔑擁公子雍奔秦。林甫與先克斬卻秦兵百餘首級，公子雍亦死於陣前，盡奪器械而還。<br>　　趙盾大喜，大宴二將。林甫謂盾曰：「前者狐射姑奔狄，公曾念同僚之義，送還其妻子，今士會、先蔑與吾儕亦有同僚之契，執義奔秦，亦請還其家口。」盾曰：「伯英重義正合我懷。」遂令衛士護一家眷屬於秦。卻說士會引敗兵回，康公大怒，遂欲起兵伐晉。士會諫曰：「不可！晉用趙盾為政，有郤缺、先克等為將，不可輕舉。臣觀夷&#33263;自幼舉止無常，日後必然失德，不能久容，趙盾姑俟數年，待其君臣猜忌，然後伐之，無有不克！」康公然之。<br>　　卻說楚穆公與群臣商議政事，大夫范山進曰：「吾聞晉喪諸將，其主又幼，可令大將領兵伐晉，以報城濮之仇，晉服則北方可圖矣！」穆王然之。遂令鬥宜申為元帥，鬥越椒為先鋒，大發精兵五萬伐晉出東門。下大夫大心夜入中軍來見子西曰：「昔吾父與元帥城濮戰敗，成王欲殺元帥，令尹子文力勸方免。今元帥將兵伐晉，晉有趙盾為元帥，郤缺、苟林甫為大將，倘戰伐晉，使長子龍、次子堅部兵出守，一面差人報晉。晉侯聞之，遂以趙盾為元帥，調集諸軍，號令前往狼淵之地。哨馬報入楚。楚人聞晉兵至，排開陣勢，以候廝殺。趙盾調先鋒交戰，楚將越椒出馬，戰不十合，趙盾麾大軍齊出，楚兵不能抵敵，披靡大敗，越盾拍馬殺人楚陣，救轉鄭公子，斬首千餘級，楚兵大敗而歸。晉軍有功者受賞，犯罪者被誅，自是國人皆畏趙宣子威嚴矣！後人有詩云：<br>　　宣子威名如夏日，守公秉正立當朝，同僚相見心神碎，鄰國聞之膽氣消。<br>　　卻說楚元帥鬥宜申引兵將近歸楚，自思大心臨行之言，恐被穆王所誅，乃密呼部將屈仲歸教曰：「汝能為我效一力否？」<br>　　仲歸曰：「元帥鈞旨，唯命是從！」宜申曰：「我今敗兵而歸，楚王必然見責，吾欲不朝，倘楚王來問病，子伏中軍帳下，刺殺楚王，別立新君，我妻升汝高官，有何不可？」仲歸受命，申即具病表以上，楚王果來問病，子西全不出接，左大夫伍參諫曰：「宜申乃喪師之帥，雖病在身，敢自矜傲君王，此必有詐，我主不可進中軍！」遂令人搜之，果見仲歸挾短劍伏於帳下。楚王大怒，令武士斬之回朝。後人有詩云：<br>　　人臣得罪唯聽辟，懷逆謀君笑子西，畫虎不成空展爪，反教六尺被誅夷。<br>　　卻說秦康公聞晉楚交兵，而晉國將士自相戕擊，召士會謀議伐晉。士會曰：「晉之謀士獨趙盾懷遠，臣聞盾與蒯得等結仇，乘其國亂而伐之，一舉而晉可滅。」康公然之。遂令西乞術為先鋒，先蔑副之，士會為參謀，自督精兵二十萬，殺奔羈馬而來。羈馬守臣史駢，堅閉不出，連夜入晉告急。晉侯靈公議論遷都，趙盾止曰：「秦兵乘吾國多亂，故起兵犯界，如若遷都，必然見怯，請兵五萬與臣，必破秦矣！」公然之，遂與兵五萬。趙盾率兵至羈馬，問史駢何以出戰？驕與盾曰：「秦兵遠來，糧草必然不繼，但深溝高壘，待其糧盡而回，然後擊之，可得全勝。」盾然之。使苟林甫、郤缺、范無恤、趙穿，各引本部兵分守四門，毋得輕戰，自與韓厥、胥申三人監巡城池，秦兵不能攻戰。畢竟攻城如何，且看下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=51.htm>上一篇</a> &nbsp;&nbsp;&nbsp;&nbsp; <a href=53.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>