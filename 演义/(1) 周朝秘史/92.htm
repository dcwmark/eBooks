<html>
<head>
<title>開放文學--周朝秘史--第九十三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=91.htm>上一篇</a> &nbsp;&nbsp;&nbsp;&nbsp; <a href=93.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第九十三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>齊田忌大敗投趙　王敖破牌薦孫臏</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　且說朱亥歸魏，具告秦王拘留之事，魏王大怒！曰：「吾不先伐強秦，亂砍衛鞅，誓不回軍！」龐涓諫曰：「能屈一時之辱，必伸長久之策。齊有內患，不先伐齊，而先攻秦，非長久之計也！」魏王然之。令涓調兵伐齊，龐涓點集諸兵，以朱亥為先鋒，大發精兵十五萬，直奔桂陵，打戰書入齊。威王問群下曰：「誰敢引兵守桂陵？」公子田勝、田忌出班願往！太師鄒忌索與田忌不和，因告齊王曰：「臣聞魏用龐涓為帥，妙算如神，田忌非其對手，請召田玢、檀舒督兵出守可也！」田忌讓鄒忌曰：「太師以忌非涓之對手耶？何壯敵國而小忌耶？<br>　　吾若不生擒龐涓，盡掃魏師，願以頭來贖罪！」齊王壯之，遂與精兵五萬，令守桂陵。鄒忌又曰：「大王必欲以田忌守桂陵，須令公孫閈與日忌同行。」至桂陵二十里，相對下寨。田忌問閈：「用何計出戰？」閈令哨馬探魏兵勢強弱，哨馬回報，魏兵老弱，不滿十萬。閈曰：「魏兵勢弱，將軍可速戰數陣，便能建功！」<br>　　次日，田忌出馬大叫：「龐涓匹夫！何不出來答話！」魏將朱亥挺槍殺出，忌問：「來者何人？」亥曰：「吾乃獨使西秦，威服兩虎，魏將軍朱亥也！」田忌大詈：「無名匹夫！非吾之對手，可令龐涓出馬！」朱亥大怒！搶槍直取田忌，戰不數合，朱亥詐敗北走，田忌勒馬追至十餘里。桂陵左右鼓角齊鳴，兩彪軍馬，分道殺出。田忌回視，左徐甲、右巴寧，劍戟如林，將田忌困於核心。田勝忙欲殺出相救，公閈受鄒忌之囑，恐田忌成功，故對田勝曰：「宜守大寨，不可輕出！」田勝恐失田忌，不聽閈言，拍馬殺人重圍。時，田忌被重傷，猶自奮發力敵三將，又得田勝助力之兵馬，亦相繼殺開血路。巴寧截住去路，田勝奮力殺至二十餘合，魏兵不退。田忌拍馬共攻，朱亥挺戈望田忌一刺，忌即拋盔棄甲，仰翻馬下。徐甲用刀便砍。田勝左衝右突，魏將方不敢近前。<br>　　忽然，東南角上一彪人馬，直殺至核心，為首一員大將，打起趙將旗號，原是齊公子田嬰詐扮趙兵來救也！魏將聞趙兵救齊，列開以待交戰。田忌、田勝乘勢殺出，徐甲追上田嬰，擋住一陣，魏兵方止朱亥，收田忌盔甲，歸見龐涓。龐涓軍士挑向齊寨，大罵索戰。田忌、田嬰再欲整兵出敵。公孫閈曰：「公等非龐涓之敵明矣！不如乘夜班師，又作區處。」田嬰亦勸回軍，田忌不從曰：「吾曾有誓，不能捉龐涓，願斬頭謝罪！今損兵折將，豈可黑夜逃歸。」田勝曰：「龐涓兵機奇妙，吾等非其對手，姑且班師，再整軍馬，以決雌雄！」田忌不聽，令田嬰守桂陵，自入趙求救。<br>　　龐涓見齊兵堅閉不出，疑其有詐，乃今朝夕攻寨。公孫閈渭田嬰曰：「田忌在齊，號為名將，一戰便挫於魏，為天下笑，公等更欲守孤城而抗銳兵，何其愚也！」田嬰曰：「吾知齊魏不敵久矣！然田忌往趙求救，吾豈可棄城而逃哉？」言未畢，魏兵在外索戰！田嬰出馬，魏將分道殺至，田勝望見忙出救護，戰不數合，龐涓引本軍從寨殺出。齊兵望風而散，田勝正欲抽兵回救大寨，魏將朱亥打入大寨，四面俱是魏將。田嬰弟兄肩膊相挨，捨命往東南走出。朱亥、徐甲一齊趕上。<br>　　忽哨馬報：「田忌求趙救兵殺至！」龐涓急令諸將勿追齊兵，乘此勝勢，大戰趙兵。諸將一齊殺回，遇田忌領趙兵於桂陵之南，更不紮寨，一鼓便戰。趙將馬如龍當先迎敵，朱亥大喊一聲，斬卻如龍。趙兵望風奔潰，龐涓曰：「兵貴神速，諸將乘夜直至邯鄲！」田忌引敗兵走入趙城，再乞起兵，趙成侯不允，曰：「魏兵甚銳，吾趙不足擋抵。」乃遣使資金帛與龐涓，願求退兵。龐涓日令攻城，忽報趙使至，涓即召人，問曰：「吾魏與趙素無仇怨，今日何得助齊攻我？」使者曰：「寡君一時不察，誤起助齊之兵，今日折兵損將，敢奉勞軍之禮，萬乞解圍班師！」龐涓曰：「吾不攻趙，只令送出田忌，方肯班師！」<br>　　使者回告，趙侯問群臣可否？太子奏曰：「田忌乃齊王之弟，豈可甘作魏囚，臣請見魏師，以解此圍。」趙侯許之，太子出城至魏寨，龐涓延入中軍，序禮而坐。太子告回：「吾聞齊桓公威征強楚，召陵一盟，遂即班師，後世以為美談。今將軍一戰威權便屈齊兵，名報當世，誰不敬仰？若釋田忌而旋師，使天下愈稱公義，豈不美哉！」涓曰：「不除田忌，終為魏國之患！」太子曰：「田忌一戰便挫於魏，衣甲現被將軍所奪，更有何能，以成大事？」龐涓然之，取酒款待太子，相辭而別。<br>　　龐涓即拔大寨，移屯桂陵。卻說田勝引敗兵回見齊王。齊王便欲親征，鄒忌諫曰：「龐涓用兵如神，故臣前諫田忌非其對手，今果敗兵誤國，大王不可親出，以陷聖駕，不如暫割桂陵一城，遣使求和，候再養精蓄銳，以圖報怨！」齊王不從，群臣皆曰：「大師之議極是！大王請割地遣使，暫安社稷。」<br>　　齊王不得已遣田駢至桂議和。田駢領旨直投魏營，呈上地界，請求退兵。龐涓辭齊王之命，不敢擅許。田駢曰：「齊桓管仲之伯曾存邢立衛，後世稱德，豈不聞兵法云：『將在軍，君命有所不受。』而將軍不絕齊祀，受地而歸，則列國懼其德威，誰敢不朝於魏！」龐涓被田駢說動，即受地界，留巴寧以守桂陵，即日班師。卻說趙太子歸國，趙侯即將送田忌歸齊。田忌曰：「臣與鄒忌不和，故使公孫閈誤臣，此敗何顏更入於齊，大王不棄卑微，臣願執鞭引駕，以圖報魏之仇！」太子奏曰：「鄒忌竊弄齊權，公子實難歸國，父王可處重任，與其並力破魏，俟其得勝立功，然後送其歸國可也！」趙侯即拜田忌為上大夫，令其同聽國政，不在話下。<br>　　卻說龐涓得勝歸國，魏王親率群臣出迎，龐涓呈上田忌盔甲，桂陵地界，魏王大喜，遂封龐涓為鎮國飛虎大將軍兼內外諸軍事，令在都城外造府堂，賜其帶劍出入，龐涓謝恩歸府。<br>　　朱亥、徐甲一班武將，參賀已畢。徐甲進曰：「將軍受魏玉隆遇，威馳天下，諸侯聞名，俱各敬服，當在府前設一牌，刻頌大言，使列國使者至吾魏邦，見此威權，方能懾服心志。」龐涓大悅，遂書二十八字，令木工刻於牌曰：魏國城中一大蟲，威名獨鎮列邦雄。<br>　　忽朝牙爪乘風動，天下權威在掌中。<br>　　將牌立在府前，令軍士把守，凡將相過其牌前，各皆下馬，滿城都服。時，魏國賢士名尉繚者，亦鬼谷之高弟也，善理陰陽達兵機，但隱而不仕，與弟子處於夷山中，聞龐涓立大言牌，遂問群弟子曰：「龐涓之學未及孫臏，今乃妄自尊大，旁若無人，它日孫臏下山，用於鄰國，魏邦必危！吾欲破其大言，舉進孫臏，汝等誰願一往？」右班一人，布袍草履，越席願往！<br>　　眾視之，乃魏人王敖字薄若也。尉繚許之。<br>　　王敖即辭下山，袖藏細斧，扮為游士，直至龐涓府前，將大言牌速繞數遍，取出細斧，將牌劈破。軍吏即欲拿執王敖。<br>　　敖曰：「誰敢動手？」乃端莊容色，直入府堂。左右以敖之事告之。龐涓大怒！曰：「爾何處人氏？敢破吾牌！」喝令斬首。<br>　　敖曰：「且勿動手，吾聞盛名之下，難以久居，故智者不誇，能以速禍，勇者則晦，武以收功，今足下初出大梁，僥倖一敗齊兵，輒欲揚威耀武，吾知列國賢能，隱匿山谷者，一聞足下大言，必然爭秦楚以留足下，敢欺天無全才乎？吾乃尉繚先生弟子王敖也！吾師學於鬼谷，有同宗之誼，恐足下名挫望外，故進此言，足下必欲見責，敖何敢辭！」言罷，脫衣受戮。<br>　　龐涓慌忙虛席迎上所堂，待以賓禮，曰：「不聞先生明教則涓幾至自損也！敢問當今賢士，隱匿山谷者幾人？」敖曰：「英才遍天下，豈能一一舉哉？且足下與孫臏同業三年，自以兵機默較長短，則他人可知也！」涓曰：「先生以孫臏之術為何如？」敖曰：「孫臏當今第一流人物也！」龐涓鼓掌大笑曰：「適聞先生明教，孫臏同學三年，其賢愚智慮，吾已素知，昔者言志於！」城澤畔，鬼谷譏其不足以處當今之世，故以兵書授我而不授臏，今先生甚羨孫有臏，不亦謬乎？」敖曰：「足下之料過矣！自足下入魏以來，鬼谷以三卷天書授於孫臏，孫臏得之，呼風喚雨，策電鞭雷，若使行兵演武，則草木成陣，砂石皆兵，豈吾俗機常法所能對敵！」龐涓大驚曰：「孫臏之術一高於此，何日得觀其用，實涓之幸也！」敖曰：「足下宜將孫臏之能薦於魏王，使王聘其下山，同理國政，如此則魏有泰山之安，公無毫末之損，而天下諸侯必然相率朝於大梁矣！」<br>　　龐涓大喜！欲留王敖於府，敖辭入山甚急，涓即相送而別。<br>　　涓自思欲薦孫臏入魏，恐奪己權，不薦又恐見用於鄰國，不如先奏魏王聘其下山，奪其法術，然後絕之。次日，具表入朝，魏玉覽罷，即遣使，命齎禮入雲夢，以聘孫臏。欲知孫臏如何下山，且看下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=91.htm>上一篇</a> &nbsp;&nbsp;&nbsp;&nbsp; <a href=93.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>