<html>
<head>
<title>開放文學--周朝秘史--第一○一回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=99.htm>上一篇</a> &nbsp;&nbsp;&nbsp;&nbsp; <a href=101.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第一○一回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>張儀說話俟事秦　孟嘗君養士出關</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說韓知張儀至，王謂群臣曰：「張儀至韓何也？」下大夫司馬子文進曰：「此是秦惠王吞餌之計，故遣張儀為說客。」<br>　　韓王問曰：「當何以答之？」子文曰：「先於殿前立一大鼎，貯油數百斤，下用炭燒，待其油沸，可選身長面大勇士一千人，各執刀斧在手，從宮門前直排到殿上。卻喚張儀入見，等待此人開言大說，則責以搖唇鼓舌，欺君慢上之事，殺而烹之，看其如何？」韓王從其言，置油鼎中，令武士排列兩邊，各執軍器，卻召張儀入見。儀整齊衣冠，隨引進入到宮門下，看見兩行武士，各執鋼刀、大斧、長劍、利戟，直擺至殿階下。張儀已知其意，引至殿前，見鼎內熱油正沸，左右武士，以目視之，儀微笑而已。引至殿前，張儀長揖不拜。韓王叫捲起御簾，大喝：「張儀匹夫！不拜何也？」張儀昂然對曰：「上國大使不拜小韓！」韓大怒曰：「汝不自料掉三寸之舌，來說吾也！汝便是子牙再出，管仲復生，亦不能動吾萬分之一也！可速入油鼎。」儀笑曰：「人皆以韓多賢，誰想懼一張儀也？」韓王怒曰：「吾何懼汝匹夫也？」儀曰：「既不懼張儀，何謂吾來說汝等也？」韓王曰：「汝欲效蘇秦作說客耶？欲吾絕五國而向秦是否？」儀曰：「吾是秦王一儒生，為汝韓國利害而來，何故陳兵設鼎於殿前，以懼一使，何其度量之不能容物也？」<br>　　韓玉被張儀一說，叱退左右武士，賜坐而問之曰：「秦之利害，六國之便宜若何？先生勿惜剖露。」儀曰：「大王肯與秦和，肯與六國和？」韓三曰：「孤誠願與秦和親，恐五國相挾，不自全耳！」儀曰：「大王但以合縱之盟為實，則無以異垂千鈞於鳥卵之上，必無幸矣！大王不事秦，秦必領兵百萬，勢如貔貅，據宜陽，塞成&#33263;，則王之國分矣！今為大王計，莫若事秦而攻楚，以全韓國，生靈亦免塗炭也！願大王細思之，臣將就死於大王之前以絕說客名也！」言訖，摳衣下殿，欲往油鼎內跳！韓王急令左右扯之，請入後殿，待以賓禮。韓三曰：「先生之言，正合孤意，孤欲事秦，先生肯主之乎？」儀曰：「今早欲烹小臣亦大王也，今又欲使小臣亦大王也！大王尚自狐疑未定，何能取信於天下乎？」王曰：「孤之不明，願先生教之！」<br>　　於是韓王留張儀住數日，韓王問群臣曰：「今張儀來韓，不辱君命，豈無一人入秦而告之乎？」子良曰：「須得一親人可為王使！」即使子良同太子敬粥入秦為質，求通和好。靜軒先生讀史詩云：<br>　　合縱六國未為奇，秦用連橫破魏齊，妙算鬼神應莫測，令人千載說張儀。<br>　　韓王即賜張儀黃金百斤，車馬十駟，以為行客之贐。張儀拜謝回報秦王。隨即奔向臨淄而來，迤邐之間，已至齊國。近臣奏曰：「今有張儀事秦，奉使於楚，說楚通和敗盟，再至於韓，挾韓太子敬弼入質，今又使齊，亦欲效說韓、楚之說，以解縱約，體與入見。」王曰：「有事來見，何以絕之！宣入看其言可則從之，不可則違之，就借彼口回秦達知，有何不可？」<br>　　遂即宣入。張儀拜舞已畢。王問曰：「先生此來，必有事故？」<br>　　儀曰：「臣仰大王天威，故不避斧鉞之誅，將來告大王合縱之事。近者蘇秦詭術，以縱約者圖六國之利也！臣以為六國之弱，實以難支，於秦何也？秦師動以百萬，挾天子以令諸侯，戰將謀士，不計其數，今六國乃不自料，糾合眾兵，與秦鬥智角力，多見其不知自量也！今秦楚通好，結為兄弟之國，唇齒之邦；韓獻太子入質；梁效河外；趙王入朝，割河間之地，以事秦。<br>　　大王恃齊蔽於三晉，地廣兵強，今不事素，秦驅韓、梁、趙以攻齊，它日雖欲事秦不可得也！」齊王自思曰：「昔者大王避狄，勾踐事吳，此二人後成大業，只得許以事秦為上。」靜軒先生讀史詩云：<br>　　戰國合縱才二載，干戈便舉陷生靈，張儀一說齊韓服，從此秦王霸業成。<br>　　張儀拜辭而退。張儀與從者數十人，喜氣揚揚，月餘之間，行至趙國。時，儀名聞於外，趙王知儀又與蘇秦同師鬼谷，乃令人召其來見。儀入見趙王，施禮畢。趙王問曰：「客卿世之高士，不遠千里而來，亦將有以利吾國乎？」儀曰：「非敢為利，特以辯說盟約之弊而已。」王曰：「何以言之？」儀曰：「伏自上世諸侯，各君其國，各子其民。夫何戰國之世，干戈不息，強並弱，大吞小，皆由君德衰微，人心離散，不識時勢，以致如是。大王率天下以拒秦，秦不敢出函谷關者十五年，大王威行於山東，眾所皆知也。今楚與秦為兄弟之國，唇齒之邦，而韓、梁稱東籬之臣，齊獻魚鹽之地，此斷趙之右臂也。譬如斷右臂而與人戰，決不勝耳！又且失其黨而孤居，求欲無危得乎？」趙王國：「先生將何策代孤謀之？」儀曰：「臣為大王籌，莫若與秦王面約，常為兄弟之國，方得國家無事，臣非欲為哺級，以覓小利而來，實為社稷計耳！」趙王大喜曰：「昔者孤之不明，致書立約，使諸侯合縱，是以搆怨於秦，孤知其難與爭鋒者久矣！欲伸通好之義，爭奈未得其人，今得先生，一至使趙，重於九鼎，一惟先生之命是從！」<br>　　儀乃辭趙玉而歸，北至燕國，燕王召入，以禮待之。燕王曰：「客卿欲來作說客乎？」儀曰：「非敢為說，特為燕辯利害而已，不知大王肯容納否？」王曰：「既非為說客，何所不容？」儀曰：「大王肯與六國和乎？肯事於秦乎？」王曰：「六國和者盟之實也，安有事秦之理？」儀曰：「臣敢為王言之，夫為國者先以修齊治平為本，次在識時勢也！今秦國論其文則有許祿、子車、仲衡之輩謀籌恰幄，決勝千里；論其武則有白起、烏獲、賁育之徒，戰則必勝，攻則必取，況兼山川之固，兵甲之利，燕之城低壕淺，地瘦民窮，兵不滿萬，將未有名，而不事秦者，臣以為王之不智也！」王曰：「寡人事秦，則五國共伐寡人，如何抵擋？」儀曰：「今韓、趙獻地，齊、楚諧親，大王尚自不知，吾恐禍患必及於己！秦命甲兵以出雲中、九原，驅趙而攻燕，則易水長城非大王所有也！」王曰：「先生金石之論，寡人願獻常山之尾五城來和，先生以為可否？」<br>　　儀曰：「惡有不可之理？」王即立割地文券一紙，金帛十車，以為進質。遣使隨儀入秦見惠王，呈上券帛，惠三大悅！即擢張儀為參謀之職總督軍事，得專征伐，位居大夫之上，而解散縱約。高季迪讀史詩云：<br>　　二子全操七國權，朝談縱合暮橫連，天公早為生民計，各與城南二畝田。<br>　　且說齊國孟嘗君田文乃宣王庶弟，田嬰之子。田嬰受泯王之封為薛邑大夫，有子四十人，孟嘗君最小，其母懷孕五月而生，及長身長十尺。田嬰惡之曰：「此子長與門齊，將不利於父母。」孟嘗君曰：「人生在世，受命於天乎？受命於門乎？<br>　　若受命於門，即為高大其門，又何害焉？」既而孟嘗君問其父曰：「大人用事而相齊，今已久矣。齊國未見有增益，而膝下之私家富累萬金，吾恐後日有所未宜也！」於是，田嬰愛孟嘗君，立為世子，使接賓客，令與聞諸侯，田嬰命田文嗣為薛邑大夫，號孟嘗君。孟嘗君往薛招致賓客，歸者甚眾。秦人馮驩聞孟嘗君養士而至，及見之，孟嘗君置歡於館驛，使吏待之。<br>　　孟嘗君問驛吏曰：「客何言？」驛吏曰：「馮先生甚貧，惟有一劍，每彈其劍而歌曰：長鋏歸來兮，食無魚！主人不顧兮，竟何如？賢士遠遊兮，徒奔趨。作歌寫情兮，舒中曲。」孟嘗君遂令遷之上舍，使人以魚待之。孟嘗君又問合人曰：「客何言？」舍人曰：「馮先生既食魚別無所言，但仍彈鋏而歌曰：長鋏歸來兮，出無車！主人不知兮，長嗟吁。賢士遠遊兮，聞名譽。作歌寫情兮，情有餘。」孟嘗君遂與之車馬。<br>　　居期年，孟嘗為齊丞相，而門下之士有三千人，其間多有為竊盜而犯罪者，人皆笑孟嘗君，養土之濫，而不加簡擇。且所入有限，不足以供用，使其家眾馮驩放錢於薛邑，歲而納其息，其借錢者多不能還，乃使馮驩催趲。馮驩至薛邑，殺雞置酒，以召諸借錢之人，能還者與不能還者皆至飲酒，酒醉乃出其借約，逐名而呼之，完者不言，不完者將借約焚之。盂嘗君聞馮驩焚約，遂召馮驩而責之。馮驩曰：「驩不召其會飲，則還者不還者不能盡知，富者貧者不能盡識，驩既識之，則彼不數年無有不還，無有不富矣！」後五年民果皆還皆富。孟嘗君之費用有餘，此足見養士之報也。後秦楚二國，見齊日強，乃各使人毀孟嘗君於齊王。齊王因素、楚之毀，遂廢孟嘗君為庶人，諸賓客皆去。馮驩獨謂孟嘗君曰：「大丈夫但患無能，不患無用。驩今薦君於秦王，秦王總必使人來迎君，齊王有不復重君哉？」<br>　　馮驩遂西還秦國，說秦王國：「今之游士西入秦者無有不欲強秦而弱齊，東入齊者無有不欲強齊而弱秦，是秦之與齊，為相雌雄之國也，勢不兩立。」秦王跪曰：「請教何如乃可為雄？」驩曰：「王亦知齊王廢孟嘗君乎？」秦王曰：「聞知矣！」驩曰：「使齊稱雄者孟嘗君也！齊王已廢之，其心必怨齊，而入秦則齊之機謀盡露於秦，而齊國可取也！豈但為雄哉？大王可急令使載幣發齊，陰迎盂嘗君來秦。」秦王大喜！乃備金為齊使，行人卞通遂以車十乘迎孟嘗君。驩又奏秦王命至齊以達其意。<br>　　馮驩至齊又說齊王曰：「秦與齊相為雌雄久矣，勢不兩立，臣聞秦王遣使奉金帛車乘迎孟嘗君，臣恐孟嘗君入秦，則天下歸案，齊必危矣！大王何不先秦使之未至，而復相盂嘗君，以謝前者誤聽毀言之失，孟嘗君復相齊，秦安能迎之哉？」王曰「善！」乃先使倖臣聘迎盂嘗君復相其位，益之以千戶之邑。<br>　　秦使至，聞孟嘗君復其位，遂歸報秦王。不數年，秦王又遣行人卞通，齎幣與書，以車十乘迎孟嘗君。其書曰：<br>　　　　西秦王嬴某謹再拜奉書於大邦相孟嘗君足下，竊以後之非賢，因無以隆其治；賢之非後，亦無以大其施，故夢卜求賢，切切於傅說，稼平事亟，倦於離稷。某也不自揣，尺書已奉於昔年，足下雖未臨，衷猶存於今日，幸念渴仰之心，於斯為至，勿勞固辭之語於此或施，諒高明必欲效伊尹之儔，思愚下固當成唐虞之治，幸毋遐棄，俯賜慨然，不宣。大周赧王十六年六月初六謹具。<br>　　孟嘗君以秦迎至再三，不可不往。於是，別齊而至秦，以狐白裘為質，秦王拜以為相國。居未久，秦之奸人白武，曾為孟嘗君之客，孟嘗君見其詭譎，不甚禮之，日懷怨恨，後返秦，秦王嬖幸，乃譖於秦王曰：「臣昔在齊嘗客於孟嘗君門下，今大王立之為相，臣不勝之喜，即具酒禮賀之。」孟嘗留飲，彼此皆醉。孟嘗君曰：「齊王得之甚厚，大王迎之再三，不得不來，終使秦國為齊國所得，然後不負齊王大恩也！」秦王遂大怒！喝令左右囚之，將欲殺之，孟嘗君以百金買秦王奶婆賈阿張，入宮求秦王愛妃媚姬，解王怒而釋其國。媚姬曰：「妾聞孟嘗君有一狐裘，價值千金，天下無二，願得其裘即為解釋。」<br>　　孟嘗君只有一狐白裘已獻於秦王矣！客有能為狗盜者鄭戎人庫盜出狐白裘獻於媚姬，秦王入宮，姬言於王曰：「我聞孟嘗君，君子人也，王迎而相之。彼白武者真小人也，有怨於孟嘗君而讒之，王豈可信小人之讒，而遂壞及於君子乎？」秦王乃升殿，命釋孟嘗君之囚。孟嘗君出國中，將前馳驛過關之符驗，改其名姓曰姜武，盡力疾趨，直至函谷關宿，關法雞鳴出客。秦王既釋孟嘗君之囚，旋即悔之，命左右趕之，追者將至，而雞尚未鳴，客有能為雞鳴者謝寇，假作雞鳴而關前關後群雞皆鳴，關吏遂出，而孟嘗君得出關歸齊，凡此又足以見其養土之報也。<br>　　欲知後事如何，且看下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=99.htm>上一篇</a> &nbsp;&nbsp;&nbsp;&nbsp; <a href=101.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>