<html>
<head>
<title>開放文學--周朝秘史--第三十四回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=32.htm>上一篇</a> &nbsp;&nbsp;&nbsp;&nbsp; <a href=34.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第三十四回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>魯婦秉義全社稷　齊桓義輔周太子</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　桓公停驂，問其是誰？其人哭曰：「吾魯公子季友是也！」<br>　　公問為何被麻？」大夫季友曰：「先君莊公臨崩，立其子班嗣位，公子慶父謀弒班，吾又立閔公，慶父又謀殺之，魯國大亂，敬請盟主，定君救亂。」桓公在馬上長歎曰：「吾方伐楚，魯又多亂，此王法不行，亂臣賊子&#34861;起，何以處之？」管仲忙啟曰：「明公既握定君討亂之權，魯若多亂，不可緩救。」公曰：「移兵進魯何如？」仲曰：「明公要貢包茅入周，以獻楚捷，但令一大將部兵往救可也！」公遂調保駕將軍高奚、仲孫湫二人，各引本部兵與公子季友入魯定君。齊桓公回軍還朝，高奚與季友引兵入魯定亂。後人有詩云：<br>　　魯國君臣亂似麻，齊桓伐楚來回家，一聞季友哀求語，即命高奚絕禍芽。<br>　　卻說魯公子慶父先與哀姜姦淫，殺閔公，與哀姜宴樂。及聞齊兵殺至，與哀姜奔走出城，遇齊兵於夷原。季友謂高奚曰：「弒二君，淫主母，正此賊也！」高奚挺槍便刺，慶父繞樹而走，遂逃奔於營。高奚回馬來攻魯兵，哀姜正欲望莒同走，高奚喝曰：「亂國淫婦，欲往何處！」一槍刺於馬下。謂季友曰：「此婦雖淫，亦是汝國主母，可收屍歸葬。」又密謂仲孫湫曰：「魯國喪亂，不如乘此機會，打人魯城，滅其社稷，以是大功，有何不可？」湫亦許之。大軍殺人魯城，郊外百姓，皆奔入城。<br>　　奚在馬上，遙見一婦人，抱二嬰兒前走，見兵趕近，乃棄一子抱一子而逃。高奚追至，捉所棄之子，問曰：「前婦是你何人？」其嬰童泣曰：「吾母也！」高奚歎曰：「魯國亂極，至於子母相棄，不伐更待何時？」遂勒馬追及婦人，問曰：「子皆汝生，何得棄長而抱幼？」婦人聽曰：「所棄者吾子，抱走者，乃妾兄之子也！」奚訝曰：「汝何棄子存姪？」婦曰：「將軍兵追，力不能兩全，故棄之而逃也！」奚曰：「子母天性也！汝何滅天性而存其姪？」婦人曰：「子，私恩也！姪，公義也！幸得兩全，則公私盡矣！今不幸遇將軍兵臨，若棄姪存子，是捨義而全私恩。吾魯乃禮義之邦，妾若忘義而棄姪，則魯君不容，大夫不恤，妾何顏面立於世哉？」<br>　　高奚謂湫曰：「吾謂魯亂可伐，今村里婦人尚能守義，焉可伐之？」遂放婦人子母，令三軍偃旗息鼓，而入魯城。後人有詩云：<br>　　魯國君臣亂似塵，哀姜慶父肆昏淫，滿朝文武皆如醉，不及城郊野婦人。<br>　　公子申出迎齊兵，季友泣告奚曰：「莊公之子三人皆被讒賊所殺，只有此子而已。」奚遂入朝，聚集文武，奉申即位，是為魯僖公。僖公既立，謂高奚曰：「慶父亂國，今逃歸莒，將軍不誅此賊，日後必又作亂！」高奚正欲部兵伐莒，忽報慶父逃莒，莒侯懼齊加兵來伐，閉城報慶父，慶父進退無路，自縊莒城之下。莒侯令斬慶父首級來獻，僖公宜人莒使，大賞遣歸。僖公曰：「此賊既除，皆高將軍之力！」大宴高奚，重以金帛賜奚歸國。<br>　　季友告僖公曰：「昔者高奚入城，將有滅魯之意，因遇郊外婦人，見其守義存姪，遂不敢加兵，魯得全其社稷，皆此婦人之德！主公宜入旌獎，以激風化。」僖公遂宣婦人入朝，問曰：「汝何人之婦？」對曰：「妾城西農家，不敢漏名！」公勞曰：「魯社稷賴汝以全！」賜與黃金十斤，綵帛百匹，賜名義姑。詔有司監造義坊以昭獎旌，婦人謝恩歸家。漢都尉大夫劉向贊曰：<br>　　齊將攻魯，義姑有節，見軍走山，棄子抱姪，齊將門之，賢其稱理，一婦存義，齊兵遂止。<br>　　卻說高奚歸國，桓公問曰：「魯可伐乎？」仲孫湫曰：「魯人猶秉周禮，不可伐也！」公問其故，湫以義婦之事告之。<br>　　管仲進曰：「魯周公之後，至於山野婦人猶能持節守義，不以私害公，而況在朝之士夫乎？公宜靖魯難而親之可也！」桓公然之，遂令管至甫入魯申賀。管仲又曰：「南伐諸侯，宜加賞罰，以厲善惡。」桓公遂將有罪者罪，有功者賞，又取轅濤塗斬首示眾，陳侯再三哀乞，桓公不聽。管仲進曰：「明公大度，戮此小夫何益？」公令放歸。仲又曰：「明公且奉包茅朝王，以表主盟之義。」桓公將楚進金帛悉散於從征諸侯，自奉包茅入周見天子。<br>　　桓公入朝時，僖王已崩，惠王繼立，聞桓公入朝，宣入勞曰：「國家之難，外鎮賴卿制伏，內事不定，朕難處決。」桓公對曰：「陛下內有何事，願聞其詳？臣雖不才，請盡愚陋。」<br>　　王曰：「朕太子叔鄭柔弱，次子叔帶剛強，吾恐太子不能治國，朕欲易叔帶為太子，卿意何如？」桓公頓首曰：「國家立長不立幼，古今之通義，陛下既立叔鄭為太子，復何廢易？」惠王見桓公不從，不悅罷朝。桓公歸，以王事告管仲。管仲曰：「廢立太子，國家之患，主公權在盟主，當遂處之。」公曰：「若何？」仲曰：「宜請出太子，會諸侯以定位，然後太子安位。」<br>　　桓公遣使奏惠王，請太子會於首止，惠王不許。周公宰孔諫曰：「不可！齊侯糾合諸侯，無非也，為國家，不許太子會盟逆其權也！」王不得已，令宰孔輔太子會盟。宰孔與太子辭王出朝，王召鄭文公語曰：「齊侯名雖糾合，志在併吞，汝鄭小邦，後必有患，今日之會，汝可服晉而別齊，待久後齊欲併吞，汝可求晉為援。」鄭伯謝恩而出，鄭大夫申侯力諫鄭伯，遂不往會。<br>　　卻說桓公會諸侯於首止，列侯皆在，獨有鄭不至，忽哨馬報鄭伯逃歸。齊侯起告周大夫宰孔與列侯曰：「國家建東宮為本，天子年老，寡人請旨，會公等以定東宮，公等之意若何？」<br>　　宰孔及列侯皆曰：「盟主之言，國家之福也！」桓公遂立盟曰：「凡在盟會，久後不輔太子者，許列國共討之！」諸侯咸曰：「謹奉命！」宴罷，各回本國。管仲告桓公曰：「首止之會，鄭伯不至，必倚晉為援，故矜傲如此，速請加兵以討焉！」公然之。令賓胥無、隰朋各領精兵五千攻鄭。鄭若不服，然後我率大軍繼後。<br>　　二將遂領兵直圍鄭之新城。新城主守臣泄子良，堅閉不出，入鄭告急。大夫孔叔、堵叔、師叔齊曰：「我主當日不聽臣等之諫，故爾背盟，今齊兵圍新城，依臣等見，不可與之爭鋒，只宜宣太子，親奉金帛，前往待罪。齊侯乃列國盟主，以義為先，太子親以禮至，齊兵必退，方免鄭國之禍！」鄭伯詔太子伯華，奉金帛往齊待罪。太子原與大夫申侯有隙，至聞命往齊，乃入朝奏曰：「當日父王聞孔叔之諫，正欲會齊，申侯力阻，始招此禍，今欲差臣往齊待罪，必斬申侯首級，前去謝齊，然後此禍方免。」鄭伯令有司斬申侯，以首級付太子。<br>　　太子受命而行，至新誠見隰朋，朋令胥無屯於新城，自引鄭太子入齊見桓公。桓公問太子曰：「來有何議？」伯華曰：「父王誤聽讒臣申侯之阻，是以得罪於盟主，今斬申侯首級及備金帛待罪，望盟主擴包荒之量，班師以解新城之圍。」桓公問管仲何如，仲曰：「臣聞招來以禮，懷遠以德，德禮不易，無人不懷。今鄭伯既知罪，以禮引咎，主公當召還新城之師，厚待其太子可也！」桓公遣哨馬召賓胥無班師，厚待伯華遣歸。<br>　　卻說惠王少子叔帶，聞桓公會諸侯，立其叔鄭兄為太子，恐不得己為王，乃召西方犬戎入寇，惠王悶死。犬戎助叔帶與叔鄭爭位，大亂京城，周公宰孔與群臣奉太子奔齊求救。桓公曰：「吾昔首止之會，正為此事，今果然矣！」遂令隰朋引兵入周，平定王位。隰朋兵至洛陽，叔帶聞齊兵至，從西門奔出，犬戎盡擄京城庫藏，亦從此門而出。隰朋與宰孔擁太子人城即位，是為周襄王。遂修葺宮殿，出榜安民，郊天祭地，並祭先王祖考，百姓大悅。欲知後事如何，且聽下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=32.htm>上一篇</a> &nbsp;&nbsp;&nbsp;&nbsp; <a href=34.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>