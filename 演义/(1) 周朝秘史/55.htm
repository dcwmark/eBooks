<html>
<head>
<title>開放文學--周朝秘史--第五十六回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=54.htm>上一篇</a> &nbsp;&nbsp;&nbsp;&nbsp; <a href=56.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第五十六回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>晉解揚出使不屈　養由基百步穿楊</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　公視之，此人姓解名揚字聲遠，曲沃人也。眾皆曰：「聲遠抱忠心不貪大位，執古道不求名譽，非此子則不可往也！」<br>　　景公許之。解揚遂與來使辭謝出城，將至衡雍，忽有數十游騎奄至，問是何人？解楊以其實告，游騎遂擄解楊而去。宋使樂嬰齊尚差三五里聞知，遂匿林中方得脫難。<br>　　原來此數十游騎乃楚王差出打探者也，遂囚解揚來見楚王。楚王見解揚，峨冠博帶，顏色端莊，又且聞其名譽，乃親出轅門，釋其綁縛，延入中軍賜坐。問曰：「大夫欲往何國？<br>　　吾左右不識高士，自犯行軒，萬希恕責犨。」揚亦知其挾己，乃正色而告曰：「臣奉寡君之命，往寬宋氏，教其堅守城池，不可出降！」楚王曰：「大夫乃高明之士，懷仁慈之德，此回入宋，萬望改晉侯之命，教宋公出降，免致屠陷生民，豈不美哉？」解揚對曰：「大王倘不納三國之怨，解圍班師，庶免刀兵不動；果欲圍宋，臣當入宋報知，使其堅守，焉敢政命，而令出降乎？」伍參從旁出曰：「解揚抗拒吾主，何不梟之？」<br>　　揚視參曰：「人臣事君，知奉其令而已，何謂抗拒？」楚王笑曰：「聲遠之言是也！然吾治兵百萬，圍宋三匝，宋城陷於目下，大夫更令匆降，則是徒勞生民而已！煩大夫一言，教宋公出城降楚，免卻全城之命，亦大夫之德也。」解揚本欲不從，然在其掌握之中，不得不從。乃詐許曰：「諾！」於是楚王厚宴待之，令高車駟馬，送解揚至宋城下，密令將士守護，不與入城。解揚至城下，大叫宋侯。宋侯在城上相見了，解揚躬身謂宋侯曰：「吾乃晉大夫解揚是也！奉使來告汝國，且勿降楚，吾晉之救兵不日將至矣！」楚之將士聞解揚不改舊辭，齊喊一聲，擁解揚而去。宋文公急令亂箭下射，楚兵奔走。有步軍養由基架上勁管，望宋公端射一箭，宋公應弦落馬，倒翻城下，諸將救入朝去。<br>　　卻說楚兵提解揚來見楚王，楚王責其改辭之罪，喝令斬首！解揚曰：「臣聞之，君能制命為義，臣能奉命為信，臣職在晉，故但知奉晉侯之命而已，豈敢改命而布大王之令乎？」楚王立命斬之！解揚脫衣伸頸，了無懼色。孫叔敖曰：「解揚辭氣慷慨有忠臣之風。況人臣奉使來告汝國，各為其主，乞大王赦之！」楚王俯思良久，令整衣冠，賜其車馬而還。後晉杜預讀《春秋左氏傳》至此有八句詩曰：解揚豪傑士，重義若丘山。<br>　　奪帥吾知易，摧威卻不難。<br>　　精金堪百鍊，璧玉可重全。<br>　　雖蹈虎狼穴，執辭不變顏。<br>　　唐人姚鵠有詩云：<br>　　楚戟林林困宋時，解揚出使只單騎。<br>　　堂堂正氣盛難屈，耿耿丹心勇怎欺。<br>　　款曲安能摧虎豹，盤桓談笑傲鯨鯢。<br>　　解揚既出，叔敖曰：「可令速攻，緩則晉之救至矣！」薪水俱無，百姓餓死者如山積，至於易子以食。拆骸而炊，號哭之聲震天動地。時，宋公又被養由基射中一箭，不能起朝，聞楚兵攻城甚急，百姓又餓，乃謂下大夫華元曰：「城池將陷，救兵不至，吾豈忍困百姓哉？汝可出城，令楚兵暫退一舍，我當奉表出降。」華元從城上吊下，來見楚王。王問來故？華曰：「敝邑受圍日久，城中易子而食，，拆骸以炊，寡君不忍以虛城而陷百姓，將率文武出降，然城下之盟，不敢奉命，乞退兵三十里，姑客奉表出降。」楚王側然歎曰：「噫！此寡人之過也！」遂令退屯三十里。<br>　　次日，宋文公與群臣，素服銜璧，膝行至軍門，楚王親扶而起。左大夫潘崇進曰：「宋既納降，遷其舊主，來國而還可也。」楚王曰：「齊桓晉文，皆能繼絕，所以成霸。宋既納降足矣！何必來滅其社稷？」遂受降表，使其群臣復治宋國，但不許更事於晉。宋公群臣拜謝歸朝，大軍遂班師，此楚莊王之好處也。後史官有詩云：<br>　　春秋列國相吞並，絕滅山河若等閒，宋室既傾如反掌，大哉楚子保人全！<br>　　楚王既班師歸國，大宴群臣，俱各升賞。居數月，周王差使者至。楚子迎入，問其來故？使者曰：「今有伊、洛之戎陸渾大王有兵二十萬，圍周甚急，欲奪江山，天子以大王伐晉服宋，威振中華，故遣臣來告急，乞大王與兵，定周滅戎，以安中國！」楚子令退，姑容商議。周使出，楚子問計於臣下。叔敖曰：「齊桓晉文能霸中夏，皆因尊周攘狄故也。今周王有戎狄之亂，大王掃清胡虜，以安王室，則中國歸盟矣！」楚子善之，遂欲興師救周。叔敖又曰：「胡人全以弓弩為強，我南人不慣弓矢，今欲征胡，必先操演騎射，擇其能射者為先鋒，方可出兵。」<br>　　楚子次日出城操軍，令三軍擺為左隊，不必操演長槍短劍，但試弓弩，懸先鋒印一顆於轅門，有能連射三箭中紅心者，帥許掛之。道猶未了，閃出一員大將，頭戴「勇」字盔，身披黃金甲，挽弓架箭，望紅心連中三矢。眾軍喝采，原來是鬥班之子子文之孫，姓鬥名克黃也。楚子見其連中三矢，喜不自勝，曰；「還是將門之子，遂拜克黃為先鋒，使掛其印。忽前軍隊中閃出一將，身穿唐貌甲，頭戴鐵兜盔，大叫：「克黃留印，待我來掛！」眾視之，乃潘黨之子，潘崇之孫，前將軍潘尪。<br>　　潘尪見楚王曰：「三箭中紅心，此兵家之常，何足為勇，臣能一箭貫透七重鐵甲，吾王如不信，許臣試之？」楚子今諸將各卸鐵甲，疊作一重，令潘射之。潘挽滿鐵背弓，架上鑿山箭，高鐵甲五十餘步，端射一矢，直透七重鐵鎖，眾軍鳴金喝采，連箭帶甲獻上楚王。楚王大悅，途取先鋒印與潘尪。<br>　　潘尪正欲掛帥。忽步軍內閃出一卒，身高八尺，膊闊一圍，來見楚王曰：「一箭貫七甲，此特兵家之勇，何足道哉？教場前有一棵楊柳，臣請先射鐵甲，再射垂楊，乞以此印與臣掛之！」王遂問其名姓？叔敖進曰：「此臣部下小卒，姓養名由基，昔日箭倒宋公，正是此士。」楚王大怒曰：「無名小卒，敢與大將軍爭權！」喝令斬之。叔敖諫曰：「不可！自古名臣顯將，皆起於卒伍，今大王欲募騎射征胡，何拘其出身卑小也？」楚子息怒，令由基試之，能則掛印，不能則斬！由基兜起掩心甲，架上連珠箭，去鐵甲八十步，端發一矢，直透鐵鎧。鼓角齊鳴，眾軍喝采。由基又引弓去楊柳百步，大叫曰：「吾此一箭，不射柳樹第一干第五枝之第三葉，誓不為人！」道猶未了，弦響箭到，果然第一干第五枝之第三葉楊柳箭穿而落。三軍看見，各個失色。叔敖拿取鐵甲與柳葉獻上，曰：「夫克黃三箭中紅心則明有餘而力不足，潘尪一矢，貫重鎧則力有餘而明不遠，由基百步穿楊，一箭徹甲，兼二子之能，先鋒必須此人可做！」<br>　　楚王大悅，遂用養由基為先鋒，後人有詩云：<br>　　拂拂東風動綠楊，由基試罷向沙場，一弦穿落枝頭葉，百步成名在此揚。<br>　　楚子以叔敖為元帥，由基為先鋒，以克黃、潘尪為左右隊，伍參、沈尹為保駕，留鬥越椒守國，大發精兵二十萬，望成周而進，對虜營二十里下寨。卻說陸渾大王正攻成周，聞楚兵大至，令部將馬光壽、馬光吉二人挑戰。楚令前部副將子友迎敵，鬥上數合，未分勝負，兩下收軍，各歸本寨。<br>　　次日，由基親自出馬挑戰。只聽一棒鑼響，戎陣推出一員大將，豹頭燕額，虎項狐睛，使一柄開山斧，渾似半月離雲，坐下一匹紅鬃馬，恍若天神下降。由基視其旗號，乃陸渾大王之子繡麒麟也。由基挺槍大罵：「胡狗不遵王化，反敢擾亂中華，若不速降，教汝種類不留！」繡麒麟聞聽大怒。更不打話，拍馬直取由基。由基搶槍抵架，戰至五十餘合，不分勝敗。繡麒麟按住銅斧，架滿神弓，望由基左目射之，早被由基瞧破，從馬下翻身，右手拴箭，即挽弓回射麒麟之目。麒麟亦奪，同上躲過，又抽箭望由基之額，連發三矢，由基縮頸避過，馳馬搶下三箭。大罵：「胡狗！焉敢在吾跟前戲弄手段乎？」繡麟正答之間，卻被由基偷射一箭，中於馬膊，馬失前蹄，麒麟翻落，由基橫槊便刺。馬光壽殺出救起，楚將亂殺一陣，斬胡人五十餘級，兩下收軍。<br>　　次日繡麒麟換馬又出，由基正欲出陣，叔敖忙令小卒止之。<br>　　由基入告曰：「正欲廝殺，元帥又何止之？」敖曰：「吾知戎兵，今日有備，故止之。」少頃，哨馬來報，有二支戎兵伏於翠雲山下，見吾兵不出，令即引歸。叔敖笑曰：「果不出吾所料！」又數日，由基問曰：「吾兵遠來，久不決戰，恐糧盡，必誤大事。」叔敖然之，令取成周之地輿圖與蘇從遍觀一夜。<br>　　從曰：「當用狼煙破虜之計！」次日召集諸將，謂曰：「滅戎定霸在此一舉！汝等此回進前決戰者重賞，如退而畏縮者腰斬示眾！」諸將皆唯唯受命。叔敖即令左軍都護沈尹引兵五千抄出陸渾山，不許交鋒，只宜顯張旗幟，詐稱劫戎大寨。又令右軍都護伍參曰：「此去陸渾山前，有地名駱駝崗，其處要險無樹木，縱橫十五里，皆是蘆葦草，汝引本部兵，一卒要狼煙鐵銃十口，五卒為一總，十步置一總，橫列一字陣，擺於崗尾，但見戎兵殺至，方許興起狼煙，令養由基連戰，克黃、潘犨副之。又令子重、於友各引五百壯兵，轉運箭矢於崗之東南，以備應用，諸將奉計去訖。<br>　　次日，繡麒麟又來挑戰。由基出馬大罵：「胡狗！還敢出馬？」挺槍便刺，二人戰至二十餘合，又無勝敗。繡麒麟謂由基曰：「汝能躲射，又能避我流星乎？」由基曰：「兵器乃將家之用，何所不能！」麒麟按住銅斧，取出流星銅錘，縱橫拋舞，要打由基。由基又用一支槍，左回右抵，錘並不能近身，錘打槍處，渾若流星射月，槍架錘處，一似巨蟒爭珠。二人又戰十餘合，亦無勝負。<br>　　少頃，一起小卒，在麒麟馬後報曰：「楚兵已劫取我大寨矣！」繡麒麟更不戀戰，殺回家救寨。由基緩緩追之，戎卒拔寨，且戰且退，至次日丑時歸至駱駝崗口。楚兵鼓噪而追，是時天色未明，咫尺不能相通。伍參聞戎兵將至崗下，先發一炮，數萬狼煙，一齊舉火，聲動山嶽，火燄漫崗。戎人只靠馬上廝殺，此馬行卻一日一夜，又饑困乏，及聞狼煙銃響，一齊警跳。<br>　　戎兵盡翻崗下，煙霧漫山，楚兵斬之，如刈草芥。繡麒麟慌忙殺轉，由基在火光中端射一箭，繡麒麟落馬，眾手斬之。由基與潘尪立於崗口，逃出者一人一箭，其不能出者，盡喪狼煙火中。號哭之聲震聞十里。二十萬將卒盡死於駱駝崗下。詩云：<br>　　赫赫狼煙十里紅，戎兵戰馬躍驚空，駱駝崗下東風起，助起由基滅寇功。<br>　　由基截住崗口，沈尹、伍參又從崗尾殺回，盡收鐵甲器械，然後班師。叔敖謂楚子曰：「不可遽回！要朝天子獻戎俘，方表攘夷安周之功！」子然之。遂收戎人首級入周來朝。不知後事如何？且看下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=54.htm>上一篇</a> &nbsp;&nbsp;&nbsp;&nbsp; <a href=56.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>