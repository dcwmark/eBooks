<html>
<head>
<title>開放文學--周朝秘史--第三十回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=28.htm>上一篇</a> &nbsp;&nbsp;&nbsp;&nbsp; <a href=30.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第三十回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>寧戚舌動宋桓公　鄭厲公倚齊復位</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　寧戚既承命往宋，乘一小車，寬衣大帶，與數從者來至城下，使人報知。宋公謂臣下曰：「戚來何故？」叔皮曰：「此必齊侯使其游說也！」宋公曰：「何以待之？」皮曰：「臣知寧戚乃牧牛村夫，主公召人，勿以禮待之，觀其舉止，戚一開口，臣請彈所佩之珂為號，公遂令武士擒之！」宋公喜，吩咐武士，再召戚。戚見宋公，宋公全不答禮。戚乃仰面長歎曰：「危矣哉！宋國也！」宋公駭然曰：「村夫何得多言，孤統山河，焉至危殆？」戚曰：「明公自料比周公孰賢？」宋公曰：「周公聖人也，孤焉敢比之？」戚曰：「周公任周，天下寧靜，猶且吐哺握髮，以納賢士，明公處群雄角力之秋，撫區區一隅之微，妄自尊大，簡慢賢士，其不為秦楚所並者，吾不信也！」<br>　　宋公愕然而起，降階以延寧戚曰：「使無先生，則寡人之國必危矣！」<br>　　叔皮在旁，見宋公被寧戚說動，急將身上所佩之珂連彈數次，宋公全不少顧，皮又以目瞅宋公，公亦不睬。乃謂戚曰：「宋國偏小，寡人德薄兵微，願先生一言，以保社稷，沒世不忘！」戚曰：「天子失權，海內諸侯，以勢相吞。今齊侯小白，寬仁大度，威德並著，又有管夷吾、鮑叔牙之謀，仲孫湫、賓胥無之勇猛，況又奉天子之命，攘夷狄，撫百姓。公能不惜一束之贄，與齊會盟，上不失周臣之禮，下能通鄰國之好，雖有強秦暴楚，不敢窺視，則宋之社稷安如泰山矣！」宋公曰：「孤前者亦曾付名於北杏之盟，只因失計，自會盟逃歸，齊國今欲加兵，彼焉肯受吾之贄？」戚曰：「齊侯大度，不念舊惡，如魯違北杏之會，柯贖即休，明公誠能委贄贖盟，無有不納。」<br>　　公曰：「將何為贄？」戚曰：「但將齊界之地，割五十里人謝，臣敢保公見齊侯而成其事。」<br>　　宋公大悅，即命左右，書近齊界五十里田券，與寧戚往齊。<br>　　叔皮見宋公被惑，乃叱戚曰：「放牛村夫！焉敢鼓舌而傾我國？」戚答之曰：「我非傾人國者，子服為國大夫，不能使其主向善背惡，他日秦楚兵至，欲傾宋者乃子也！」叔皮無言，宋公與戚投齊，叔皮號泣而隨之。及至齊國，齊桓對群侯曰：「宋主逃盟，孤將加兵問罪！今既知咎自至，請眾位具表於王，削其爵秩，奪其封疆可也！」寧戚進曰：「仁者必許人改過自新，宋公雖有敗盟之咎，今令臣奉五十里地券，人齊為贄，將以再求會盟，明公當恕其往咎，而許其自新。」周大夫單伯曰：「宋公既有地贄求成，公可恕之。」齊桓曰：「此國家之爭，非敢自專，即將地券付與大夫，煩大夫奏天子以赦之。」列侯咸曰：「盟主之言是也！」<br>　　單伯受券，回見僖王。王問曰：「諸侯伐宋，勝負何如？」<br>　　單伯呈宋地券於王，具前事以告。王喜曰：「非齊侯，諸侯不知朝廷之尊。」遂差使臣，齎此券以賞齊桓公。桓公再拜以受，升寧戚為中軍咨謀。又令諸侯歸國，桓公亦歸於齊。管仲奏曰：「中原地土，莫強於鄭，前嵩後河，右洛左濟，山水之險，天下聳目。公欲屏王室而伯諸侯，必得鄭而後可並秦楚。」公曰：「吾知鄭為中國咽喉，雖欲收之，無辭可伐！」寧戚進曰：「鄭公子突被祭仲久逐於櫟而立子儀，以幼奪長，誠逆天敘主。公令引一萬兵，從櫟奉突入鄭，誅子儀則突必懷主公之德而朝齊矣！」桓公然其言，遂即命賓胥無引兵往探。<br>　　賓膏無受命出齊，引兵至櫟。鄭伯聞齊桓將兵送己歸國，乃出城迎之。二人列坐談話間，忽邊卒報曰：「鄭國南城門，內有一蛇，外有一蛇，鬥三日夜不分勝敗，國人觀者如市，後內蛇被外蛇傷死，外蛇竟奔入城而歸深淵。」胥無欠身賀鄭伯曰：「公位至矣！」突曰：「何以知之？」胥曰無：「鄭門外蛇子也，內蛇子儀也，內蛇被傷，外蛇人城，是公子歸國，子儀失位之兆也！今我主公申大義於天下，使胥無與公正位，恰與此事相應。」鄭伯大悅，曰：「誠如將軍之言，則沒世不敢負。」胥無傳令三軍，殺奔鄭城。鄭伯曰：「昔日吾入櫟城，櫟之大夫傅瑕將兵拒我，我曾囚於櫟監。今日發兵入鄭，必將此人開刀祭旗，吾方消恨！」令取出傅瑕將斬之，傅瑕哀乞曰：「公能赦臣草命，願取子儀之首，以獻鄭城。」鄭伯問：「何以能之？」瑕曰：「當今鄭政，皆叔智所專。臣與有同僚之誼，公赦臣潛入鄭，與謀之，則子儀之首，必獻於座下矣！」鄭伯曰：「此計只好欺別人，焉能哄得我！」喝令速斬之。胥無曰：「此事不必懼，有胥無在也！假若入城獻鄭，然後以功折罪，復其舊職，如其入城起兵拒我，待我大軍攻入，將伊家口盡行誅之！」瑕連叩頭，願將家口為當。<br>　　鄭伯放瑕，瑕連夜到鄭，潛入叔詹之府。詹見瑕曰：「子何能脫囚歸國？」瑕曰：「齊欲正鄭抗命，大將賓胥無率精兵迎突歸國，今瑕先入報子，子能斬子儀而開城迎之，則可保富貴，不然大軍打入城池，子之父母妻子亦難保矣！」詹聞之默然，曰：「我亦常思要迎突復位，無人與謀，今子能與我獻計，富貴可共享矣！」詹遂修書，緘潛出報突。突與胥無正在議爭，忽人報鄭大夫詹遣人遞書至，突令召入，將書啟緘，讀之大喜，與胥無即日發兵，至鄭城下，打戰書入城。<br>　　鄭子儀聞齊兵送突至，問群下曰：「此事若何？」叔詹曰：「齊兵送突復位，欺公弱也！公能率兵親自一戰，齊兵必敗，殺突以絕其根，則大位久安。」子儀然之。遂令詹為先鋒，自率大軍繼後，大開城門，兩陣相對。突與子儀鬥不數合，叔詹引本部兵走回鄭城。賓胥無奮起平生之威，亂殺鄭兵。子儀正欲走回入城，傅瑕將白旗一招，詹引本部兵倒返殺出，詹輪起鋼刀，早把子儀斬於馬下。齊兵擁鄭伯入城，收軍定位，群臣久慕鄭伯而怨子儀，聞鄭伯即位，踴躍皆呼千歲，聲振天地。<br>　　鄭伯問群臣曰：「昔者寡人被逐，皆祭仲之謀，祭仲何在？」<br>　　群臣奏曰：「仲已死矣！」乃執傅瑕殺於城市。曰：「瑕有二心，後人勿效！」拜叔詹為上卿，公父、定叔為大夫，厚待賓胥無。謂胥無曰：「將軍暫歸本國，候國事已定，然後孤來謝齊侯。」胥無告別，引兵而歸。<br>　　鄭伯謂群下曰：「孤久被逐，致失朝王之禮。今孤復位，合應朝王。」即日入朝，時僖王病將危，聞鄭伯至，宣人寢內，謂之曰：「寡人值國家中衰，賴齊侯糾合諸侯，以匡王室。今寡人將危，太子年幼，外事托與齊侯，內事托與虢公與卿。但吾弟子頹，強暴無禮，久後必謀太子，卿與虢公同心以佐，朕死亦無憂！」鄭伯與虢公泣拜受命，僖王遂崩。虢公奉太子閔即位，是為惠王。惠王升殿，齊桓率諸侯入朝。惠王大悅，自周公以下，及於晉侯，皆賜彀玉五雙，馬三匹。惟茁國與邊伯稠、大石速、子禽、祝跪無賜。<br>　　群臣退朝，蒍國等五人，遂勸子頹作亂。頹曰：「恐群臣不服！」石速曰：「公子先王愛子，群臣有何不服？」頹問其計，蒍國曰：「天子初立，來日必出郊祭天地，臣等率五家甲士，伏於南郊，待彼出祭，擒而殺之。」頹喜，約罷，五人皆出。頹為人兇暴，常酒後鞭笞士卒。有一門吏聞知其事，乃密投虢公府中來告。虢公大驚，遂令人請鄭伯告之。鄭伯曰：「公與孤受先王寄托，不可坐視天子受危！」虢公曰：「此事且告天子，請兵討之。」鄭伯曰：「不可！若以兵討之，彼必奔他國，不如將計就計，來日命天子假裝鑾駕出郊祭祀，我等率衛兵屯於壇所，先擒此賊！」虢公然其計。是夜，入朝見王，具其事以告。惠王大驚曰：「二公何計以討六賊？」鄭伯具計以上。不知後事如何，且聽下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=28.htm>上一篇</a> &nbsp;&nbsp;&nbsp;&nbsp; <a href=30.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>