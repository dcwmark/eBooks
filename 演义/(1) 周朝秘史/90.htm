<html>
<head>
<title>開放文學--周朝秘史--第九十一回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=89.htm>上一篇</a> &nbsp;&nbsp;&nbsp;&nbsp; <a href=91.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第九十一回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>吳起棄魏死於楚　齊威王正國朝周</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　田文歸至井陘，以地界獻於武侯，又將趙侯願相結盟之事報知，武侯大喜！即日遣使報聘，大軍班師東歸。以田文之功為第一，拜為上卿。吳起自負雄才，不得為相，乃謂文曰：「吾有汗馬之勞而不得居相位，子徒以口舌說復中山之地，便居大位，武侯何不明之甚耶！」田文以吳起之言告知武候。武侯曰：「吳起何為出此怨言？」田文曰：「吳起為人殘刻，曾受業於曾參，母死而不奔喪，故曾子拒而不納。及歸於魯，殺妻求將，魯人疑之，故又背魯降魏。今又怒怨大王，大王如不早圖，必為國患！」武侯然之曰：「待吳起入朝，擒而殺之。」<br>　　吳起聞知，是夜單騎走人於楚。田文忙告武侯曰：「吳起若在楚則必用兵攻魏，宜速遣大將追而斬之！」武侯令王鍾引輕騎追起，王鍾迫及江邊，起已渡河矣！抽兵復命。武侯曰：「然則若何？」田文曰：「必使人將起之過，密告楚之宗族，使其自相妒忌，吳起必死於楚！」武侯即錄其過，遣人人楚。<br>　　當時，吳起人荊州，楚悼王親迎人朝，問曰：「久聞將軍名譽，今日幸得承教，將軍請展謀猷，與孤富國強兵，孤之願也！」<br>　　吳起頓首曰：「臣乃亡國之將，不足談智，然承大王賜問，不敢有違。楚國地方數千里，帶甲百餘萬，宜羈中國。今乃服屈於晉，又敗於吳，非是甲兵不利，米粟不多，皆由公族食祿太重，自相弄權所致也！王如削宗族之權，使其不得干預朝政，減其爵祿，便可得田頃有餘，則國內重而外威可拒矣！」王曰「然！」將與群臣議奪宗族之權。<br>　　悼王之叔沈茂春聞知，召諸昆弟正欲上表訴不可奪公族之祿，而魏侯使人遞書至，茂春視之，乃錄吳起之過，遂人奏薄王曰：「臣聞國家有公族猶木之枝葉也！枝葉不繁其樹必枯，百足之蟲至死不休，以其扶者眾也！今大王聽吳起之謀，而欲奪公族之祿，何其愚也？」悼王大怒，曰：「吳起有經邦大策，魯、魏不能任用，故獻與寡人，將欲雄伯荊襄，爾等不肯削祿，必欲專大謀而反耶！」茂春恐懼出朝。吳起謂悼王曰：「事機不密，其謀先泄。今公族不肯削祿，明日必然作亂，大王火速發兵處置！」悼王然之。<br>　　正欲發兵，忽然吶喊連天，近臣奏：「公孫茂春率宗族作亂，大兵殺至朝門。」悼王急召吳起，力敵茂春，打死數十小卒，茂春之子米騮架弓射中吳起，吳起倒翻殿上，米騮近前斬之。悼王先人後官，茂春追及刺於宮中。遂率群臣，立悼王之子即位，是為肅王。後人有詩歎吳起曰：術抱姜公經濟策，才追孫武俊豪名，只緣殘忍非忠孝，致使經營不保身。<br>　　東屏先生詠史詩云：<br>　　殺妻求將&#23708;人心，母沒如何喪不臨，詩詠關關忘返哺，哀哉此輩不如禽。<br>　　武成王廟吳起贊曰：<br>　　兵盡其法，士盡其力，西河建功，魏侯守國。<br>　　無以恃險，弗如在德，致君一言，干戈乃息。<br>　　史臣評曰：吳起為人好色而貪，然至用兵則臥不設席，行不騎乘，凡有甘苦，輒與士卒同分，故得人之歡心，而與孫武齊名。然其喪母不哀，殺妻求將，皆由殘忍貪得而致，遂至不能以保其身。<br>　　悲夫！<br>　　肅王即位，謂群臣曰：「先王無大過失而茂春妄行篡弒，不斬何以懲眾？」遂收茂春、米騮及同作亂者七十餘人，盡斬於市。又錄其子孫各復原爵。於是，滿朝文武及宗族百姓，皆憚其威而感其德。王又曰：「齊候田氏新代姜氏而有齊國，僭稱王號，不可不伐。」眾臣曰：「王欲復伯，必先伐齊！」王曰：「善！」即日下詔招兵蓄糧，以便出征。<br>　　早有人報知齊威王，威王乃田和之孫，齊國威王初立，軍民未安，聞楚起兵來伐，問群臣曰：「誰敢治兵出守！」臣下無一敢對。威王大怒！左大夫鄒忌奏曰：「大王厚眷群臣，一旦國家有急，無一出班任事者，皆由刑賞不施，以致群下朦朧，貪位而已。大王必先考察在朝得失，又遣使臣遍訪外郡官員，有功則賞，失職則罰。所謂正朝廷以正百官，正百官以正萬民也！何憂無人出敵乎？」威王大悅！即宣內外大小官員皆約入朝考功獻績。不數日，東齊管下七十五城官員皆至營丘，朝見畢，序班以候考問。<br>　　即日殿前，列兩行刀斧手，立五口大油鍋，然後逐一考校。<br>　　及考至即墨，召其大夫朱尚賢曰：「自汝居守即墨，群臣有謗汝不能者甚多，然吾密遣使臣察汝之政，則田野辟，人民富，東方寧靜，此汝敬守本職，不以金帛賄吾左右，所以謗汝者多也！」遂將即墨封尚賢，以平日謗尚賢者二人烹於油鍋。召阿邑大夫毛軾曰：「自子居守四邑以來，群臣有譽汝賢能者甚多，吾密遣使者察汝之政，則田野不辟，人民貧餒，楚魏屢侵疆界，汝不能攻，有曠本職，此汝以金帛賄吾左右，所以譽汝者多也！」即令將士以毛軾及平日譽之者皆烹之。舉朝文武皆失色，不敢不敬執事。於是，威王大設筵宴，鄒忌為太師，段於綸為大司馬，檀舒守南城，田盼守高唐，黔夫守徐州，張丑總督內政，種首巡綽皇城。<br>　　即日便欲發兵伐楚。淳于髡曰：「昔者齊桓公羈諸侯，以其尊周故也！當今諸侯強傲，不知朝周，大王誠能率三晉之君入朝天子，則大義堂堂，主伯之業可成矣！」王大喜！即遣使約三晉之君會獵於郊，使者星夜投告三國。時，魏侯已死，其子名瑩初立，僭稱為王，是為魏惠王。即會趙成侯、韓昭侯至郊。時，威王亦與數文武先至迎接，相見序爵而坐，獻酬已畢。<br>　　魏王謂齊王曰：「大王期會孤等，莫非續鬥寶之會耶？」威王言曰：「寡人此會公等，欲人朝周王，非鬥寶也、然亦邦微地淺，無以為寶。」魏王曰：「寡人敝國微小，然有光明寶珠十枚，黑夜出行，置珠於車，前後數百步光明如晝，況千乘之國，豈無寶乎？」齊王笑曰：「寡人雖無大寶，然有四件小寶，與大王之寶不同。」魏王曰：「何謂也？」齊王曰「檀舒、田盼、黔夫、種首四臣出鎮外邦，秦楚不敢加兵於齊，此寶可照千里，豈特數百步而已哉？」韓昭王起曰：「然則魏王所寶者明珠，齊王所寶者賢臣，所以二公不同也！」魏王滿面羞慚，心下含怒。宴罷，齊王欲率三晉君臣朝周，魏王乃佯稱疾不往，齊王亦不強行，自與韓、趙二公人周，不在話下。<br>　　且說魏王歸國，謂群臣曰：「齊王辱孤太甚！孤欲親征，與之較一雌雄，卿等有良策，試為我獻之！」大夫公孫座奏曰：「齊有四賢，又有田勝、田忌，皆是萬夫不當之勇，不可輕伐，必得善用兵者，運籌畫策，方可興兵。」魏王降詔，問國中有能薦一賢士者，封以萬戶。忽階下一人進曰：「大王欲掃強齊，必待臣薦一人，可為主帥。」眾視之，乃陳留人氏，下大夫徐甲也。不知徐甲所薦何人，且看下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=89.htm>上一篇</a> &nbsp;&nbsp;&nbsp;&nbsp; <a href=91.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>