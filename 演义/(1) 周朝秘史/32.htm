<html>
<head>
<title>開放文學--周朝秘史--第三十三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=31.htm>上一篇</a> &nbsp;&nbsp;&nbsp;&nbsp; <a href=33.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第三十三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>管仲氣死鬥伯比　夷吾召陵服強楚</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　鄭之殘兵人齊報曰：「鄭伯聞盟主遠歸，使<img src=AGB.BMP align=absmiddle border=0>伯貢金帛來勞軍，至中途被楚將鬥章奪其車馬，囚<img src=AGB.BMP align=absmiddle border=0>伯以去，特來請罪！」桓公聞之，大罵：「匹夫！焉敢奪吾之貢。」管仲曰：「楚子遠處漢東，久不朝貢，又聞其滅鄧伐隨，有吞並之意，今不早除，若伯業一成，是虎生翼也！速率諸侯之兵以伐之。」桓公遂傳檄諸侯伐楚。<br>　　諸侯皆率兵來會，桓公問眾諸侯曰：「孤欲伐楚，公等以兵從何方而發？」忽一人越班奏曰：「依臣之見，東夷累寇中原，今大兵莫若出於東夷，備海而進，一則伐楚，二則耀威於東夷，此一舉兩得之計也！」公視之，其人乃陳國大夫，姓轅名濤塗字子波也。公問群下曰：「子波之言何如？」管仲曰：「兵出東方，路途遙遠，一遇強敵，我兵被阻，楚兵襲後，進退兩難，莫若從陳鄭而走，糧足兵雄，可圖大事！子波乃陳大夫，恐大軍從陳而過，費其犒勞三軍之資，故獻此以危我兵。」<br>　　鄭大夫申侯曰：「管仲父之言是也！」桓公大怒曰：「轅大夫焉敢巧言設計，致陷我兵！」遂囚濤塗，待伐楚之後決罪。<br>　　是日，發列國之兵，共計三十餘萬，以齊將軍賓胥無為前鋒，鄭大夫申侯為左隊，宋將軍方仲德為右隊，高奚、仲孫湫為保駕，大兵過陳、鄭，望楚而進。<br>　　且說鬥章，囚<img src=AGB.BMP align=absmiddle border=0>伯及掠金帛來歸，告楚王，楚王大悅。鬥伯比曰：「齊侯糾合諸侯，征伐得志，彼聞吾奪其鄭貢，必興師侵楚，宜速出兵，以備戰守。」楚王曰：「齊楚交兵之初，非練達老成者不可督兵！」遂拜鬥伯比為中軍大都督，鬥章為前鋒，鬥舟、屈神為左右先鋒，發精兵十萬，自率大兵以繼其後。<br>　　伯比領命，次日升帳，哨馬報曰：「齊侯果連列國精兵，共有三十餘萬，漫山塞野，浩浩蕩蕩，今已屯於召陵。」伯比傳令，次日出陣，且勿交兵，待吾說他一遍，齊兵不退，然後交兵，諸將唯唯而退。次日，一棒鑼響，兩陣對圓，伯比遙謂齊兵曰：「誰是管上卿？請出陣前，吾有請教。」管仲聞伯比親出，答曰：「夷吾在此，老將軍有何話說？」伯比曰：「吾聞仁者不虧其節，智者不辱其身。子乃公子糾之良臣，小白殺糾，子不能從死為義，反成忘君事仇，何汲汲於名利之場，失卻仁義大體，以致虧節辱身之甚耶！」管仲對曰：「子但知從死一時為仁智，豈知德救生民、功傳萬世者為仁智乎？」伯比曰：「何為德救生民、功傳萬世？」管仲曰：「周室東遷，王綱失墜，奸臣夷狄，混亂如麻，天下生民，陷於水火。吾知齊侯，乃寬仁大度之君，豁達奠安之主，故捨小節而從大義，用協心立功救民，焉為辱身而虧節哉？」伯比曰：「天下雖亂，周室至親諸侯，不為盟主，出力救亂，齊乃外姓之國，敢奉天子威權，以專征伐，此汝君臣假仁挾詐，吞並列國，又豈得為立功救民哉？」管仲曰：「周室衰微，同姓諸侯奄弱，所以吾主奉王旨，糾合諸侯，南伐山戎，北存邢、衛，此乃仁勇堂堂，扶傾濟危，何謂假仁吞並者耶？吾聞楚子僭王扳號，虎噬漢東，汝乃周之陪臣，楚之故家，不能令楚入朝匡扶周室，反成教其僭王華夏，侵犯中原。且鄧侯乃熊貲外祖，汝則擒而滅國，息&#23250;是伯瑗正妻，汝則擄而歸家。非楚子無仁無義，盡是老賊奸計所謀，廉恥俱喪，死且有餘，尚敢馬前彈唇鼓舌，以攻他人之短！本當梟汝之首，鼓兵入楚，姑念汝老耄，死亦無益，若不速退，老命難逃！」<br>　　鬥伯比本欲來難管仲，卻又被管仲大罵一場。心氣上攻，口吐鮮血，倒翻車後。後人有詩云：<br>　　闐然金鼓數聲催，齊楚軍師出陣來，高談氣激龍蛇舞，闊論風榷木石開。<br>　　舌劍難欺仁義漢，唇槍豈戰棟樑才，片言攻出乎生詐，氣死荊蠻馬下埋。<br>　　管仲以劍令左右前進！賓胥無趕上，斬伯比於陣前。鬥章看見。拍馬來戰胥無，二將鬥至二十餘合，高奚橫槍交攻，鬥章力不能敵，拍馬走回，高奚趕上活捉鬥章，大兵進屯於陘山。<br>　　齊兵進屯於陘山，楚之殘兵回報楚王，聞知伯比氣死，鬥章被擒，楚王大怒，曰：「匹夫焉敢去吾左右？」便欲親征，左大夫屈完諫曰：「國家初喪軍師，事無決斷，王欲親征，必須選立軍師，運籌於內，然後可以定計征討。」王曰：「誰可立為軍師？」完曰：「鬥伯比之子名彀於兔字子文者，此人可也！」王遂宣子文入朝，拜為上卿令尹，使謀國軍重事。子文辭以父孝在身，不敢從命。王曰：「你父為國而死，卿能助我伐齊，以報父仇可也！」<br>　　子文謝恩受職。王曰：「目下齊兵屯於陘山，吾欲親自出敵，卿意何如？」子文曰：「齊奉天子之命，連列國之兵而壓楚境，盛勢在彼，不可與之爭鋒，莫若遣能言之士，說退其兵，俟其國中有隙，然後加兵，無有不克。」屈完曰：「齊侯遠出糧餉不繼，臣憑三寸之舌，說他暫退三軍，果如不從，然後交兵不遲。」楚王許之。<br>　　屈完往至齊寨，左右報知，管仲告桓公曰：「吾聞屈完，楚之說客，此來必欲以舌戰吾退兵，若完入見，主公勿言，臣請一一答之！」桓公召完入，問曰：「大夫此來何故？」完曰：「奉楚王命令乞容告訴！」公曰：「有何議諫？」完曰：「齊楚皆為周之諸侯，君處北海，楚處南海，地之相去，千有餘里，今明公無故興兵，以伐我國，不知此兵出何名義？」管仲對曰：「齊楚雖皆王室諸侯，然我先君有大功於周，故成王賜曰五侯九伯，得專征伐。今吾主公，見王令不行，諸侯僭叛，故奉聖旨，一匡天下，以朝天子。爾楚應貢包茅，王祭不供，無以縮酒，寡人是征！昭王南征，膠舟溺王不復，寡人是問！<br>　　兵出堂堂，名正言順，汝尚不知罪咎，反謂吾言無義耶？汝速整貢入朝，庶幾不動干戈；如有不肯，定將楚地成為草場！」<br>　　屈完聽罷，啞口無言，但叩頭乞歸商議。桓公喝令速退！<br>　　完歸見成王，具齊侯所責之言以告。成王問群臣戰和之策，何者為先？子文曰：「齊雖遠犯吾界，彼奉天子之命，責我不貢，師出有名，兼以列侯相隨，勢難取勝，莫若備包茅十束，並金帛等物，與屈完人貢，使之退師，再作商議可也！」楚子從之。<br>　　屈完受命，先至陘山來見桓公，使退兵屯於召陵，約以三日入貢，不入再進兵交戰。次日完將入獻，桓公謂諸將曰：「楚人遠處南方，不見中國軍容之盛，今日屈完若來，汝等各要槍刀出鞘，盔甲鮮明，大操諸侯之兵於召陵，使其知有中國之盛，如有故違者，以軍法治罪！」諸將唯唯，列成隊伍。完入，桓公問曰：「大夫遠處南方，不見中原兵甲，今日吾令諸侯之兵，演武召陵，汝試觀其威勢何如？」屈完從之。桓公問屈曰：「以此眾戰，戰無不勝；以此攻城，城無不克。子大夫試一觀之，以為何如？」屈完對曰：「盟主如以德綏諸侯，誰敢不服。若必以攻戰為上，楚國方城為城，漢水為池，甲兵雖眾，無所用之。」桓公顧謂諸將曰：「屈仲全可謂善為使者矣！」<br>　　屈完獻上包茅及勞軍金帛，桓公遂與屈完盟，命放鬥章，即日班師還朝。胡曾先生詩云：<br>　　小白匡周入楚郊，楚王雄暴亦咆哮，不師管仲為計謀，怎敢言征縮酒茅。<br>又宋人有詩云：<br>　　齊侯耀武入荊襄，不動兵車霸自強，罪責包茅營下獻，詞修伯比馬前亡。<br>　　威臨強楚君臣服，義輔王家義理當，千古召陵山下過，令人猶自想風光。<br>潛淵讀史詩云：<br>　　楚子強橫如虎鯨，伐隨滅鄧逞刀兵，桓公不動兵車會，焉得包茅貢召陵。<br>　　齊兵奏凱班師，隊伍整齊，戈戟精采，楚人隔河而望，皆稱中國有好人物，不敢乘後而追，大軍歸至魯界，忽前有一騎，披麻掛孝，號泣而至。不知此人是誰，且聽下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=31.htm>上一篇</a> &nbsp;&nbsp;&nbsp;&nbsp; <a href=33.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>