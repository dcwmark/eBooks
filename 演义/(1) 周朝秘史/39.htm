<html>
<head>
<title>開放文學--周朝秘史--第四十回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=38.htm>上一篇</a> &nbsp;&nbsp;&nbsp;&nbsp; <a href=40.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第四十回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>公孫支獨戰六將　韓原山秦擒晉公</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　秦伯既出，探馬報於晉侯。晉侯遂問群臣曰：「秦伯無故興兵犯界，誰敢引兵拒之？」慶鄭曰：「秦兵為主上背義而來，何謂無故？今依臣見，只宜遣使講和、不可拒戰。」晉侯怒曰：「匹夫敢在吾前長他人志氣，滅自己威風，以吾百萬之兵斬秦，勢如破竹，豈與議和哉？」喝令先斬慶鄭，然後發兵出敵。<br>　　慶鄭再三哀懇留命，虢射曰：「慶鄭言雖不遜，正在興兵之際，不可殺一大夫，姑赦其罪，令從出征，將功折罪可也！」晉侯准奏，令韓簡為先鋒，梁由靡副之，蛾折、步揚為左右隊，慶鄭、虢射為保駕，大率精兵三十萬，出絳州拒秦，文武備送出城。<br>　　晉侯所乘之馬名曰小駟，王登戎車。其馬悲嘶不已。慶鄭又諫曰：「古者王侯出征，必乘本國所產之馬，知其人心。安其教馴，服習道路，所以戰無不克。今主公臨大敵而乘異產之馬，恐不利也！」晉侯叱曰：「小駟係吾所愛，不必多言！」<br>　　大軍遂望秦而進，遇於韓原，相去三十里下寨。次日晉侯使韓簡挑戰，秦使公孫支出陣。二人戰上三十餘合，不分勝負，引兵各回本寨。晉侯問韓簡曰：「秦兵之勢何如？」簡曰：「秦兵雖少，然怨主公閉粟背義，俱有鬥志，勇於我兵十倍！」晉侯叱曰：「焉有是事，我當親戰。」<br>　　次日，兩軍對陣，頃然一鼓，晉候出馬問秦伯曰：「昔蒙厚思，未敢有忘，今乃興兵犯界，是何名也？如不早退，恐失秦晉之好！」穆公大罵：「無義匹夫，尚放巧舌！」遂數晉侯之罪。晉侯大怒，拍馬直取穆公，鬥不十合，晉侯馬不慣戰，敗而南走，穆公追至大象山下，晉兵四集，左步楊，右蛾折，前韓簡，後慶鄭，交戰穆公。穆公困於山下，忽山後喊聲大振，一陣人馬，當先一員大將連叫：「晉兵不得有傷吾主！」晉公視之，乃秦將公孫支也！四將持四般兵器，捨穆公而來戰支。<br>　　支不戀戰，殺人重圍，左衝右突，如入無人之境，前後截攔，引穆公殺出。四將追支，且戰且走，不上五里，晉將梁由、石父引兵攔住歸路，支身雖被重傷，奮起精神，獨戰六將。六將雖困穆公，見支驍勇，不敢近前，自午至酉，晉兵漸漸圍至數重。支告穆公，晉兵大至，不可久停，乃脫重鎧，以蓋穆公，舞兩支教，來戰六將，六將一齊迎敵，殺上三十餘合，梁由靡挽起神弓，望穆公端發一箭，穆公翻身落馬，步揚輪刀便斬。<br>　　子桑大喊一聲，先斬步揚手於馬下，救起穆公，走上二里，五將奮勇追來。<br>　　忽聞大象山北，喊聲大振，一起步軍，約三百餘人，各個提槍執刀殺至，子桑以為晉兵，捨五將來敵步軍。步軍曰：「將軍勿動，吾來救主駕也！」子桑知是救兵，令保穆公前走，自乃勒轉馬頭截住晉兵，大喝一聲曰：「誰敢當先者新為萬段！」晉兵見支猛勇，道巡不敢來戰，各自逃回。子桑亦不追趕，按住畫戟，挽起百石神弓，望韓簡端射一箭，韓簡落馬，蛾折救起而逃。三軍自相踐踏，死者不計其數。子桑大殺一陣，在韓簡之盔甲而還。後人有詩曰：秦晉交鋒大象山，子桑臨敵得盤桓。<br>　　雙枝戟動兵心落，百石弓開將膽寒。<br>　　出入韓原龍滾浪，折衝晉陣虎歸山，穆公不有英雄將，爭脫重圍奏凱還。<br>　　子桑既保穆公山寨，子冷、丕豹等皆引眾兵來會，穆公謂眾將曰：「寡人此陣，若非子桑，險送命於韓原矣！」令於桑解下衣甲，見身上矢石之傷，血流浸透重鋪。穆公看見，嗟歎不已，命排晏重賞子桑。<br>　　穆公賞宴子桑，酒後大悅，曰：「吾有子桑，何優不破一晉乎？」遂號子桑為虎翼將軍，賜賞甚厚。子桑曰：「此皆主分之福與此步軍之力也！」公召步軍：「步軍是誰？何故敢來救駕？」步軍曰：「臣等岥下野人也！昔者大王走卻良馬一匹，臣等收而食之。後人告發於大王，大王寬思，赦臣等之罪，且曰食馬肉不飲酒則傷人，又賜臣等以酒。臣等感德不忘，今聞大王發兵伐惡，故來效力，及聞大駕被困，是以捨命解圍。」<br>　　穆公大悅，曰：「原來汝是城南里人，乃良友也！」遂令各賜酒食，收在軍中聽用。後人有詩云：<br>　　韓原山下兩交鋒，晉甲重重困穆公，當日若誅收馬士，今朝焉得脫樊籠。<br>又有五言律曰：<br>　　佈德休嫌小，施恩勿靳長。常施常獲福，小布小臻祥。<br>　　盜馬雖微事，懷仁實不忘。一杯救命酒，解卻穆公傷。<br>　　百里奚曰：「晉兵得勝，明日必來挑戰！」公曰：「何以破之？」奚曰：「我寡彼眾，難以久持，只宜設計以破之。」<br>　　乃召丕豹問曰：「秦兵伐晉本代汝父報仇，汝能效一陣之力否？」丕豹曰：「父仇不共戴天！惟軍師之命，敢不致力！」奚悅，令引一支軍，伏於韓原西北，污泥澗畔，聽舉火為號，出擒晉兵。又令公孫支領一支兵伏於韓原山下，以截晉之救兵。<br>　　又令子縶、子冷各引兵五千，從晉兵寨後抄出，奪其糧草器械。<br>　　又令方友良等率鐵騎五千，保穆公大駕，親自排戰。吩咐已訖，諸將各依計而行，百里奚與蹇叔在大象山頂，舉火號令諸將。<br>　　次日，晉兵果來挑戰。穆公披掛與方友良等出陣，晉聞穆公又出，欺其怯弱，便出轉門外，並不打話，輪刀直取穆公。<br>　　穆公迎敵，戰不數合，穆公敗走，晉侯拍馬後追，穆公且戰且走。百里奚在山上，見晉侯追入污泥澗，放火燒山，秦兵四起。<br>　　丕豹引兵迎穆公渡澗，其中污泥深數丈，韓簡、慶鄭與晉侯追至，馬不識其深淺，正欲跳渡，一齊陷於污泥。丕豹與壯士拿下三人。梁由靡、虢射聞晉侯被擒，正欲殺來救駕，子桑擋住來路，斬由靡於馬下。虢射抵死欲進，小卒在馬後告曰：「秦兵抄入大營，焚吾糧草，將衣甲器械盡奪而歸。」虢射乃抽兵救寨，秦兵左右衝突於韓原山，晉兵首尾不能相救，遂引敗兵而歸。穆公囚晉侯君臣西歸，子桑斷後，奏凱回朝。穆公議殺晉侯，公孫支曰：「秦晉親鄰之國，不可太甚，只令晉侯以太子人秦為質，放晉侯返國，則天下諸侯感德服威，伯業必振矣！」<br>　　穆公不聽。令囚晉侯君臣於靈臺，以待商議。須臾，穆公夫人聞囚晉侯至，與其二子瑩、弘，二女簡、壁，披麻號哭，待罪於殿下。穆公不知為何，夫人曰：「天禍晉國，故使晉侯得罪於主公，妾與晉侯，骨肉之親，故妾子母披麻待罪，萬乞念先君舊好，以宥其罪，如果欲戮之，妾願代死！」，穆公聞之，大笑曰：「吾與晉侯，姻婭相待，豈至重辱，夫人何必如是，速請歸宮，吾即送還晉君。」夫人與子謝恩入宮。漢都護大夫劉向頌曰：秦穆夫人，晉惠之姊，秦執晉君，夫人流涕。<br>　　痛不能救，乃將赴死，穆公義之，遂釋其弟。<br>又有詩云：<br>　　夷吾背義陷秦囚，晉國山河一旦休，姬氏不行手足念，焉能脫厄復歸侯。<br>　　近臣奏：「周天子遣使到！」秦穆公宣人使者，問曰：「天子以晉侯為周室至親，雖觸大國，望公釋之。」穆公受詔，召晉侯入朝，大宴以待之。酒將罷，穆公問曰：「舅伯致怨，是以孤邀舅伯會獵，今欲奉駕返國，但恐舅伯動兵報怨，倘不棄二國舊好，敢求太子人質，孤當以女妻之，使兵戈兩釋，仍尋舊好何如？」晉侯欠身答曰：「惟命是從！」時慶鄭等侍側，聞穆公之言，皆再拜稽首曰：「明公此言，實履后土而戴皇天，兩鑒共聽聞之，臣等敢拜下風！」<br>　　晉侯遂令郤芮歸晉，令呂甥奉太子入秦待質。穆公曰：「汝國失君，百姓和乎？」甥對曰：「不和！」公曰：「何也？」<br>　　甥曰：「君子愛其國，欲朝秦而報德；小人恥失其君，欲求楚而報仇，故人不和。」穆公曰：「呂子可稱善為使。」遂以次女名琚妻晉太子，放晉侯君臣而歸，且曰：「孤聞晉國自戰韓原以來，歲又饑荒，百姓遭兵火而經凍餒，吾怨其君則弔其民。」復令有司給粟二千外斛晉侯，歸國以賑百姓。晉人皆踴躍拜謝。潛淵讀史詩云：<br>　　五霸爭雄尚詐謀，穆公獨以德相酬。<br>　　韓原一戰將亡晉，輸粟安民異眾候。<br>　　晉惠公既復其位，群臣朝賀。晉侯曰：「寡人戰敗入秦，有辱社稷。」虢射奏曰：「主公馬蹈污泥之時，慶鄭不救，是以有此一敗！今復大位，當賞功罰罪，以勵將士，又宜繕修甲兵，屯積糧草，以圖報怨。」晉候然之，遂令武士押出慶鄭斬之。欲知後事如何，且看下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=38.htm>上一篇</a> &nbsp;&nbsp;&nbsp;&nbsp; <a href=40.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>