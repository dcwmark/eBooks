<html>
<head>
<title>開放文學--周朝秘史--第六十三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=61.htm>上一篇</a> &nbsp;&nbsp;&nbsp;&nbsp; <a href=63.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第六十三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>玄象崗卞莊打虎　柳盜跖辱叱秋胡</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　眾人視之，乃荊州監利人氏，伍舉之孫，伍奢之子，名員字子胥者也。武員年紀未滿二旬，然兼通文武之能，深達古今之事。靈王見於胥精神聳異，音似洪鐘，喜不自勝！曰：「得卿從駕，孤獨何憂，但楚為大國，無一件奇異之寶，焉能赴會？」伍員奏曰：「有臣在駕下，何必舉寶赴會？員請保得大王萬全歸楚，足為大寶！」靈王大喜，即日備駕，帶眾文武與子胥入秦赴會。行不數月，來至潼關。時，晉平公、齊景公先至，聞楚靈王至，前來相見，俱各要入關。齊大夫晏平仲進曰：「秦人虎狼也！不可孤人，暫屯關下，候在諸侯會集，然後方可入秦！」三侯然之。居數十日，諸侯漸漸來至，楚王迎入相見。<br>　　共有一十七國之王。試言那一十七國之諸侯是誰：第一鎮，魯昭公姓姬名稠，隱公十代之孫。<br>　　第二鎮，齊景公姓姜名杵臼，僖公十一代之孫。<br>　　第三鎮，晉平公姓姬名彪，獻公十二代之孫。<br>　　第四鎮，宋召公姓子名佐，穆公十二代之孫。<br>　　第五鎮，衛靈公姓姬名元，桓公一十三代之孫。<br>　　第六鎮，鄭定公姓姬名寧，莊公一十二代之孫。<br>　　第七鎮，燕筒公姓姬名敬，召公畢二十九代之孫。<br>　　第八鎮，吳太子姓姬名光，吳王壽夢之孫，諸樊之子。<br>　　第九鎮，越國諸侯姓夏名允常，夏少康二十八代之孫。<br>　　第十鎮，楚靈王姓羋名圍，武王八代之孫。<br>　　第十一鎮，蔡靈公姓姬名般，蔡昭侯一十二代之孫。<br>　　第十二鎮，曹武公姓姬名滕，桓公一十二代之孫。<br>　　第十三鎮，陳衷公姓媯名弱，醒公一十三代之孫。<br>　　第十四鎮，滕悼公姓姬名寧。<br>　　第十五鎮，薛獻公姓任名谷。<br>　　第十六鎮，許悼公姓姜名賈。<br>　　第十七鎮，莒國著丘公姓巳名去疾。<br>　　楚靈王既與十七鎮諸侯逐一相見，各序爵而坐。楚王曰：「秦伯奉天子聖旨會諸侯鬥寶，約在三月朔旦取齊，今公等既至，合入潼關，不可違約，諸侯各個務要入關。」只有吳公子姬光兩眼垂淚，不敢上馬。靈公問其因由，光曰：「吾奉父命帶有珊瑚睡枕，前來赴會，至玄象山下，被強盜展雄劫去寶枕，今日無寶，焉敢赴會？」靈王聞之，默思無計。忽哨馬來報：「有玄象山強徒來阻去路，要截十七國之寶為買路之資！」靈王大怒曰：「吾等乃堂堂中國諸侯，聚寶朝王，焉有強徒敢阻吾路？今取紅錦戰袍一領，懸於大寨，列國之中有能擒得展雄來歸者，即以錦袍賜之。」道猶未了，齊國公子姜鐸出班願往。<br>　　諸侯大悅！賜酒三杯，披掛出馬，不多時，敗兵回報：公子姜鐸卻被展雄生擒歸寨。<br>　　諸侯各懼，皆失色。靈王再問：「誰敢出馬，殺退強徒！」<br>　　鄭國部下閃出一人，進前願往！諸侯視之，乃魯之下邑人也，官為鄭軍都尉，姓卞名莊也。諸侯又賜酒三杯，親為披掛出馬。<br>　　鄭定公聞展雄驍勇，恐卞莊有失，令下軍都尉管堅引兵，以備接應。卞莊拍馬行不三里，至於崗下，只聞咆哮之聲，小軍回報：「前有兩虎相爭一牛，橫阻於路，不能進前。」卞莊大怒！便欲搏虎。管堅止曰：「二虎相爭一牛，其威正猛，遽要搏之，必激其怒，不如暫停少刻，待其爭鬥力乏，必有一傷，然後乘勢而搏，無有不克。」卞莊咬牙切齒，立候片時，二虎果然力乏，兩蹲於地，卞莊便奮起平生之力，搶入虎群，右拳打落大虎左肘，挾住小虎，坐壓於地，連打數拳，其虎立死。大虎見小虎被傷，搖頭擺尾，欲噬卞莊。卞莊突進虎胸，雙拳一撐，大虎倒翻崗中，後人有詩曰：驍勇雙拳毆兩虎，雄威一出冠諸侯，卞莊從此聲名振，玄象山下播絕傳。<br>　　眾軍大喊一聲，爭來刺虎，虎竟死於崗下。此卞莊一拳打兩虎之勇，何其威也？眾軍喝采，望前而進。<br>　　時，展雄果引草寇數十名擋住去路，喝問：「來者是誰，留下買路金帛！」卞莊視其旗號，知是展雄。乃高聲對曰：「吾乃鄭國都尉，一拳打兩虎的卞莊是也！汝乃無名草寇，焉敢擋我諸侯，劫吾寶物，若不送還玉枕，列開大路，叫汝一命不存！」展雄聞說，更不答話，拍馬直取卞莊。二人戰不數合，展雄詐敗，卞莊拍馬後追，展雄輪起九節銅鞭，回身一打，卞莊口吐鮮血落在馬下。<br>　　卞莊被鞭打落馬下，展雄向前欲斬，被管堅救歸，諸將見卞莊吐血而回，各面面相覷，無計進前。靈王又問：「一十七國之中，豈無豪傑之士，束手受制於一強徒乎？有能遏得展雄者，將珊瑚玉枕賞其功！」群臣無一降對，獨有鄭國大夫秋胡向前告曰：「臣掉三寸之舌，前說展雄，倒戈來降。」靈王即賜秋胡高車駟馬，往說展雄。秋胡領旨，逕投展雄大寨。雄問曰：「汝何人？敢入我寨！」胡曰：「下官魯之武城人也，姓秋名胡，乃陳國大夫。」雄曰：「汝來何故？」胡曰：「吾奉諸侯之旨，來與將軍講和。」雄曰：「汝試言之！」胡曰：「吾聞仁者以好生為德，義者以制事為宜，今將軍身居山寨，名馳天下，若能體仁義之心，退寶還吳國，開路放諸侯，使諸侯奏關天子，保將軍為上國良臣，功垂竹帛，揚名後世，豈不勝於落草強徒哉？不然，譬如美玉混於污泥，明舉陷於糞土，雖有萬鎰之價，終自泯滅無聞，願將軍詳察之！」展雄大怒曰：「吾聞仁者不富，富者不仁，處今之世，非強暴不能以自持，吾乃鐵石心腸，縱有舌劍唇槍，焉可搖奪，本當斬汝匹夫，姑且念爾衣冠，若不速退，一命難逃！」秋胡被展雄大叱一遍，嚇得渾身是汗，急忙鼠竄而歸，見眾諸侯。<br>　　諸侯因秋胡說之不退，戰者累敗，各有逃歸之意。子胥出班奏曰：「大丈夫當掃除賊寇，橫行天下，今遇一小強徒，便欲懷寶逃歸，何怯甚也！爾眾諸侯，助臣擂數棒鼓，吶幾聲喊，吾若不能擒一層雄，願斬首以贖妄說之罪！」靈王大悅。遂以錦袍賜之。伍員曰：「未建功焉敢受賜？且懸於此，待臣斬卻展雄，然後受之。」諸侯大悅。令軍吏擂鼓助戰，子胥匹馬殺進關下。展雄見於胥來得勇猛，列陣迎敵，更不答話，拍馬戰上三十餘合，不分勝敗。又戰數合，展雄力乏，鞭法略有慌亂，於胥本欲陣上擒之，見雄貌非常，武藝出眾，心亦愛之，不忍當陣羞辱，乃詐為敗走，展雄拍馬後追，子胥引入山坡避處，回槍一架，展雄措手不及，披髮倒於地下。子胥揪起問曰：「觀汝相貌，非久屈人下者，當圖建功立業，作人間有名之士，為何甘心作賊徒？本欲梟首，以消諸侯之恨，觀汝才力頗優，不忍當陣羞辱，汝能聽我言，改過前非，送還寶物及公子姜鐸，別作生涯，姑饒一劍，不然教汝草命難逃！」展雄哀告曰：「將軍能容一死，敢不遵依！」子胥放手，展雄即取珊瑚寶枕及公子姜鐸奉還，遂抱頭而奔。子胥將公子與寶枕歸見諸侯，靈王即以原寶還姬光，以錦袍錫伍員，大軍遂進潼關。欲知臨潼之會，且看下回分解。<br><br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      周朝秘史 </a>>> </font></td>
     <td width="60%" align=right><a href=61.htm>上一篇</a> &nbsp;&nbsp;&nbsp;&nbsp; <a href=63.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>