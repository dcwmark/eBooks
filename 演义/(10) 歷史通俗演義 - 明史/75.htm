<html>
<head>
<title>開放文學--歷史通俗演義 - 明史--第七十六回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=74.htm>上一篇</a> &nbsp;&nbsp;&nbsp;&nbsp; <a href=76.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第七十六回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>據鎮城哱氏倡亂　用說客叛黨駢誅</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說韃靼部酋俺答，自受封順義王後，累年通使，貢問不絕。萬曆九年，俺答病歿，朝旨賜祭七壇，彩幣十二雙，布百匹，三娘子率子黃台吉上表稱謝，並貢名馬。黃台吉系俺答長子，年已漸老，不喜弄兵，且迷信佛教，聽從番僧，禁止殺掠，因此西北塞外，相安無事。先是王崇古、方逢時次第督邊，亦次第卸職，繼任總督，叫作吳&#20817;，&#20817;頗駕馭有方，各部相率畏服，貢市無失期。三娘子尤心慕華風，隨時款塞，嘗至總督府謁&#20817;。&#20817;視若兒女，情甚親昵。有時三娘子函索金珠翠鈿，&#20817;必隨市給與，借敦睦誼。或各部稍稍梗化，三娘子總預先報聞，&#20817;得籌備不懈。黃台吉襲封順義王，改名乞慶哈，也恭順無愆，奉命惟謹。惟黃台吉素性漁色，先配五闌比妓，後經西僧慫&#24898;，納婦一百八人，取象數珠。多妻若此，安得不病？怎奈百餘番婦，姿色多是平常，沒一個比得三娘子。黃台吉暗暗垂涎，欲據三娘子為妻。三娘子嫌他老病，不肯遷就，意將率屬他徙，適吳&#20817;卸任，另授鄭洛為總督，洛抵任，聞知此事，私下歎念道：「若三娘子別屬，我朝封這黃台吉，有何用處？」乃遣使往說三娘子道：「汝不妨歸王，天朝當封汝為夫人。汝若他去，不過一個尋常婦人，有什麼顯榮呢？」子收父妾，胡俗固然，但不應出諸中國大員之口。三娘子為利害所逼，乃順了黃台吉的意思，與他成為夫婦。兩口兒和好度日，倏忽間已是四年。誰料黃台吉得病又亡，三娘子仍作哀嫠。那時黃台吉子扯力克，應分襲位，倒是一個翩翩公子，氣宇軒昂，其時把漢那吉已死，遺妻大成比妓，為扯力克所納。三娘子曾生一兒，名叫不他失禮，本欲收比妓為妻，偏偏被扯力克奪去，心中很是不悅，連三娘子也有怨詞，竟至挈子他徙。鄭洛聞報，又欲替他調停，先遣人往說三娘子，勸她下嫁扯力克，三娘子頗也樂從，前時少婦配老夫，尚且肯允，至此老婦配少夫，自然格外樂從。只要扯力克盡逐諸妾，方肯應命。洛乃復傳諭扯力克道：「娘子三世歸順，汝能與娘子結婚，仍使你襲封，否則當別封他人了。」扯力克欣然應諾，且願依三娘子規約，把所有姬妾，一並斥還﹔竟整了冠服，備齊輿馬，親到三娘子帳中，成合婚禮。三娘子華年雖暮，色態如前，眉嫵風流，差幸新來張敞，脂香美滿，何期晚遇韓郎，諧成了歡喜緣，完結了相思債。曾感念冰人鄭總督否？鄭洛為她請封，得旨封三娘子為忠順夫人，扯力克襲封如舊。三娘子歷配三主，累操兵枋，常為中國保邊守塞，始終不衰。山、陝一帶諸邊境，商民安堵，雞犬無驚。<br>　　哪知到了嘉靖二十年，寧夏地方，竟出了一個哱拜，糾眾作亂，又未免煽動兵戈。這哱拜本韃靼部種，先時曾得罪酋長，叩關入降，隸守備鄭印麾下，屢立戰功，得任都指揮。未幾以副總兵致仕，子承恩襲職。承恩初生時，哱拜夢空中天裂，墮一妖物，狀貌似虎，奔入妻寢。他正欲拔劍除妖，不意呱呱一聲，驚醒睡夢，起&#29248;入視，已產一男。他也不知是凶是吉，只好撫養起來，取名承恩。承恩漸長，狼狀梟形，番人本多獷悍，哱拜視為常事，反以他猙獰可畏，非常鐘愛。至哱拜告老，承恩襲為都指揮，湊巧洮河以西，適有寇警，巡邊御史周弘禴，舉承恩及指揮土文秀，並哱拜義子哱雲等，率兵往征，正擬指日出發，會值巡撫黨馨，奉總督鄭洛檄文，調遣土文秀西援，哱拜時雖家居，尚多蓄蒼頭軍，聲言報國，至是聞文秀被調，不禁嗟歎道：「文秀雖經戰陣，難道能獨當一面麼？」遂親詣鄭洛轅門，陳明來意，並願以所部三千人，與子承恩從征。洛極力嘉獎，樂從拜請。<br>　　於是文秀、承恩，陸續啟行。偏這巡撫黨馨，恨他自薦，只給承恩羸馬。承恩怏怏就道，到了金城，寇騎辟易，追殺數百人。奏凱歸來，取道塞外，見諸鎮兵皆懦弱無用，遂藐視中外，漸益驕橫。馨不以為功，反欲按名核糧，吹毛索瘢，嗣聞承恩娶民女為妾，遂責他違律誘婚，加杖二十。明是有意激變。看官！試想承恩驕戾性成，哪肯受這般委屈？就是他老子哱拜，亦覺自損臉面，怨望得很。還有土文秀、哱雲兩人，例應因功升授，偏也由馨中阻，未得償願。數人毒氣，遂齊向巡撫署中噴去。冤冤相湊，戍卒衣糧，久欠勿給，軍鋒劉東暘，心甚不平，往謁哱拜，迭訴黨馨虐待情形。哱拜微笑道：「汝等亦太無能為，怪不得被他侮弄。」兩語夠了。東暘聞言，奮然逕去，遂糾合同志許朝等，借白事為名，哄入帥府，總兵張維忠，素乏威望，見眾擁入，嚇得手足無措。東暘等各出白刃，脅執副使石繼芳，擁入軍門。黨馨聞變，急逃匿水洞中。只有此膽，何故妄行。旋被東暘等覓得，牽至書院，曆數罪狀，把他殺死。該殺。石繼芳亦身首兩分。遂縱火焚公署，收符印，釋罪囚，大掠城中﹔硬迫張維忠，以侵糧激變報聞。維忠不堪受迫，自縊而亡。死得無名。<br>　　東暘遂自稱總兵，奉哱拜為謀主，承恩、許朝為左右副將，哱雲、文秀為左右參將，當下分道四出，陷玉泉營及廣武，連破漢西四十七堡。惟文秀進圍平鹵，守將蕭如薰，率兵登陴，誓死固守。如薰妻楊氏，系總督楊兆女，語如薰道：「汝為忠臣，妾何難為忠臣婦。」可入女誡。遂盡出簪珥，慰勞軍士妻女，由楊氏親自帶領，作為一隊娘子軍，助兵守城。文秀攻圍數月，竟不能下。東暘複分兵過河，欲取靈州，且誘河套各部，願割花馬池一帶，聽他駐牧，勢甚猖獗。總督尚書魏學曾，飛檄副總兵李昫，權署總兵，統師進剿。昫遣游擊吳顯、趙武、張奇等，轉戰而西，所有漢西四十七堡，次第克復。惟寧夏鎮城，尚為賊據。河套部酋著力兔，帶領番兵三千騎，來援東暘，進屯演武場。東暘益掠城中子女，饋獻套部，套人大悅，揚言與哱王子已為一家，差不多有休戚與共的情形。哱雲引著力兔再攻平鹵，蕭如薰伏兵南關，佯率羸卒出城，挑戰誘敵。哱雲仗著銳氣，當先馳殺，如薰且戰且行，繞城南奔﹔看看南關將近，一聲號炮，伏兵盡發，將哱雲困在垓心，四面注射強弩，霎時間將哱雲射死。著力兔尚在後隊，聞前軍被圍，情知中計，遂麾眾北走，出塞遁去。利則相親，害則相舍，外人之不足恃也如此。朝旨特擢蕭如薰為總兵，調麻貴為副總兵，進攻寧夏，並賜魏學曾尚方劍，督軍恢復，便宜行事。<br>　　御史梅國楨，保薦李成梁子如鬆，忠勇可任，乃命如鬆總寧夏兵，即以國楨為監軍。會寧夏巡撫朱正色，甘肅巡撫葉夢熊，均先後到軍，並逼城下。學曾與夢熊定計，毀決黃河大壩，用水灌城。內外水深約數尺，城中大懼，由許朝縋城潛出，逕謁學曾，願悔罪請降，學曾令還殺哱拜父子，方許贖罪。許朝去後，杳無音信，如鬆遣騎四探，忽聞套部莊禿賴及卜失兔，糾合部落三萬人，入犯定邊小鹽地，別遣萬騎從花馬池西沙湃口，銜枚疾入，為哱拜聲援。那時如鬆飛報學曾，學曾才知他詐降緩兵，亟遣副總兵麻貴等，馳往迎剿，方將套眾擊退。既而著力兔復率眾萬餘，入李剛堡，如鬆等複分兵邀擊，連敗套眾，追奔至賀蘭山，套眾盡遁。官軍捕斬百二十級，懸諸竿首，徇示寧夏城下，守賊為之奪氣。獨監軍梅國楨，與學曾未&#24650;，竟劾他玩寇誤兵，遂致逮問，由葉夢熊代為督師。夢熊下令軍中，先登者賞萬金，嗣是人人思奮，勉圖效力。過了五日，水浸北關，城崩數丈，承恩、許朝等忙趨北關督守。李如鬆、蕭如薰潛領銳卒掩南關，總兵牛秉忠，年已七十，奮勇先登。梅國楨大呼道：「老將軍且先登城，諸君如何退怯？」言甫畢，但見各將校一麾齊上，肉薄登城，南關遂下。承恩等惶急非常，急遣部下張杰，縋城出見，求貸一死。夢熊佯為允諾，仍然大治攻具。監軍梅國楨，日夕巡邏，嚴行稽察。一日將晚，正在市中巡行，忽有歌聲一片，洋洋入耳。其詞道：<br>　　癰不決，毒長流。巢不覆，梟常留。兵戈未已我心懮，我心懮兮且賣油。<br>　　國楨聽著，不禁詫異起來，便諭軍士道：「何人唱歌，快與我拘住！」軍士奉命而去。未幾即拿到一人，國楨見他狀貌非凡，便問他姓氏職業。那人答道：「小人姓李名登，因業儒不成，轉而習賈。目今兵戈擾攘，無商可販，只好沿街賣油，隨便餬口。」此子頗似伍子胥。國楨道：「你所唱的歌詞，是何人教你的？」李登道：「是小人隨口編成的。」國楨暗暗點頭，複語道：「我有一項差遣，你可為我辦得到麼？」李登道：「總教小人會乾，無不效力。」國楨乃親與解縛，賜他酒食，授以密計，並付札子三道，登受命馳去，縛木渡東門，入見承恩道：「哱氏曾有安塞功，監軍不忍駢誅，特令登齎呈密札，給與將軍。將軍如聽登言，速殺劉、許自贖，否則請即殺登。」斬釘截鐵，足動悍番之心。承恩沈吟半晌，旋即許諾。登趨而出，又從間道詣劉、許營。亦各付密札道：「將軍本系漢將，何故從哱氏作亂，甘心嬰禍？試思鎮卒幾何，能當大軍？將軍所恃，不過套援，今套部又已被逐，區區杯水，怎救車薪？為將軍計，速除哱氏，自首大營，不特前愆可免，且有功足賞哩。」與劉、許言又另具一種口&#33047;，李登洵不愧說客。劉、許二人亦覺心動，與登定約，登遂回營報命。<br>　　國楨仍督兵攻城，猛撲不已。未幾，得東暘密報，土文秀已被殺死了，又未幾，城上竟懸出首級三顆，一個是土文秀頭顱，兩個便是劉東暘、許朝首領。原來東暘既誘殺文秀，承恩知他有變，遂與部黨周國柱商議。國柱與許朝曾奪一鎮民郭坤遺妾，兩不相讓，遂生嫌隙。又為一婦人啟釁。至是與承恩定計，托詞密商軍務，誘劉、許兩人登樓，先斬許朝。東暘逃入廁房，被國柱破戶搜出，一刀兩段，於是懸首城上，斂兵乞降。李如鬆、蕭如薰等遂陸續登城，揭示安民，並搜獲寧夏巡撫關防，及征西將軍印各一顆。哱拜尚擁蒼頭軍，安住家中，總督葉夢熊方去靈州，聞大城已下，亟遣將校齎諭入城，大旨以詰旦不滅哱氏，應試尚方劍。時承恩正馳至南門，謁見監軍梅國楨，為參將楊文所拘，李如鬆即提兵圍哱拜家。拜知不能免，閉戶自縊，家中放起一把無名火來，連人連屋，盡行毀去。參將李如樟，望見火起，忙率兵斬門而入，部卒何世恩，從火中梟哱拜首，生擒拜次子承寵，養子哱洪大，及餘黨土文德、何應時、陳雷、白鸞、陳繼武等人。<br>　　總督葉夢熊，巡撫朱正色，御史梅國楨，先後入城，安撫百姓，一面慰問慶王世子帥鋅。帥鋅系太祖十六子<img src=dysm.gif align=absmiddle border=0>七世孫，曾就封寧夏，哱拜作亂，曾向王邸中索取金帛，適值慶王伸域薨逝，世子帥鋅，尚在守制，未曾襲封，母妃方氏，挈世子避匿窖中，既而懼辱自裁，所有宮女玉帛，悉被掠去。至夢熊等入府宣慰，帥鋅方得保全。當下馳書奏捷，並將一切縛住人犯，押獻京師。神宗御門受俘，立磔哱承恩、哱承寵、哱洪大等，頒詔令慶王世子帥鋅襲封。王妃方氏，建祠旌表。不沒貞節。給銀一萬五千兩，分賑諸宗人，大賞寧夏功臣。葉夢熊、朱正色、梅國楨各蔭世官。武臣以李如鬆為首功，特加宮保銜，蕭如薰以下，俱升官有差。如薰妻楊氏，&#24650;守平鹵，制敕旌賞。魏學曾亦給還原官，致仕回籍。其餘死事諸將卒，亦各得撫恤。寧夏復平，哪知一波才靜，一波隨興，東方的朝鮮國，復遭倭寇蹂躪，朝鮮王李&#26134;，火急乞援，免不得勞師東出，又有一場交戰的事情。正是：<br><br>　　西陲才報承平日，東國又聞搶攘時。<br>　　欲知中外交戰情形，待小子下回再表。<br>　　寧夏之變，倡亂者為哱拜，而劉東暘、許朝等，皆緣哱拜一言而起，是哱拜實為禍首，劉、許其次焉者也。本回敘寧夏亂事，以哱拜為主，固有特識，而黨馨之激變，以及蕭如薰夫婦之效忠，備載無遺，有惡必貶，有善必彰，史家書法，例應如是。李登一賣油徒，乃得梅國楨之重任，今其往說叛寇，兩處行間，互相殘噬，羽翼已殲，哱拜僅一釜底遊魂，欲免於死得乎？然則寧夏敉平，當推李登為首功，而明廷&#37223;庸之典，第及將帥，於李登無聞，武夫攘功，英雄埋沒，竊不禁為之長慨矣！</font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=74.htm>上一篇</a> &nbsp;&nbsp;&nbsp;&nbsp; <a href=76.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>