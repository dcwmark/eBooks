<html>
<head>
<title>開放文學--歷史通俗演義 - 明史--第十六回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=14.htm>上一篇</a> &nbsp;&nbsp;&nbsp;&nbsp; <a href=16.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第十六回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>納降誅叛西徼揚威　逐梟擒雛南京獻俘</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說常遇春偶罹暴疾，將軍事囑托李文忠，復與諸將訣別，令聽文忠指揮，言訖即逝。壽僅四十歲。遇春沈鷙果敢，善撫士卒，陷陣摧鋒，未嘗少怯，雖未習書史，用兵卻暗與古合。自言能將十萬眾，橫行天下，所以軍中稱他為常十萬。大將軍徐達，年齒比遇春尚輕二歲，遇春為副，受命惟謹，尤為難得。太祖聞報，不勝悲悼，喪至龍江，用宋太宗喪趙普故事親往祭奠，賜葬鍾山原，贈太保中書右丞相，追封開平王，諡忠武，配享太廟。明室功臣，首推徐、常，故於死事後，敘述較詳。詔命李文忠代遇春職，趨會徐達師，助攻慶陽。文忠行至太原，由巡卒走報，元將脫列伯等，圍攻大同，文忠語左丞趙惟庸等道：「將在外，君命有所不受，總教有利於國，專擅何妨？目今大同被攻，正宜急救，若必稟命後行，豈不失機？」惟庸等皆以為然，遂由代郡出雁門，至馬邑，猝遇元平章劉帖木兒，率游騎數千掩至，當即迎頭痛擊，殺敗敵眾，並將劉帖木兒，亦擒了過來。再進至白楊門，拿住黠寇四天王。因天色將晚，雨雪紛飛，乃擬擇地安營。營既下，下雪愈大，漫山皆白，文忠卻未敢休息，引著數騎，入山巡察。走了一轉，覺山前山後，雪地上似有行人蹤跡，便策馬回軍，麾眾前行五里，才阻水立寨。諸將莫名其妙，未免私議。文忠召諸將入帳道：「我看山上雪逕分明，定有伏兵出沒，前地立營，定多危險，今移駐此地，稍覺安穩。但亦須嚴裝待著，靜候號令，如有妄動等情，軍法具在，莫怪無情！」初任統帥，不得不先行曉諭。諸將唯唯聽命。果然到了夜半，敵兵大至，文忠下令營中，只准守，不准戰。至敵兵近前，見營門緊閉，吶喊了好幾次，並不見有接戰的兵馬，再擬上前衝突，哪知梆聲一發，炮矢如飛蝗般射來，敵兵隊裡的主帥，就是脫列伯，料知營中有備，麾兵漸退。未幾雞聲報曉，晨光熹微，文忠令將士蓐食秣馬，先發兩營挑戰。飭令奮鬥，不得少卻，自在營中靜待消息。脫列伯軍，正在晨炊，突見明軍到來，不遑朝餐，即上馬迎敵，自寅至辰，兩下相搏，未分勝負。探馬因元軍甚盛，恐眾寡不敵，屢來報知文忠，意欲請他援應，文忠仍夷然自若，並不發兵。胸有成竹。未幾日過已牌，雪已初霽，澹澹的露著陽光，景色如繪。文忠陡然出帳，上馬先驅，引著兩翼大兵，馳入敵陣。至此才知妙計。元軍已有饑色，正在勉強支持，怎禁得一支生力軍，如泰山壓頂一般，包抄過來，此時欲戰無力，欲走無路，個個驚惶失措，就是這位脫列伯，也似啞子吃黃連，說不出的苦楚。方擬殺條血路，向北遁走，哪知文忠躍馬上前，一槍刺來，正中脫列伯馬首，頓時馬&#36471;前蹄，脫列伯隨馬僕地，明軍一擁而上，把脫列伯擒捉而去。餘眾見主將被擒，自然無心戀戰，紛紛下馬乞降。文忠命即停刃，收集降卒，約得萬餘，馬匹輜重，不計其數。當下返營，召入脫列伯，親為解縛，與他共食，脫列伯感激不置。後來被解至京，太祖亦命釋縛，賜他冠帶衣服，且語群臣道：「桀犬吠堯，各為其主，況朕不逮堯舜，何必復念前嫌？」自是脫列伯安居南京，以祿壽終。還有孔興一人，本與脫列伯偕攻大同，及脫列伯被擒，孔興走綏德，為部將所戕，攜首降明。元順帝時走和林，得此消息，不禁歎息道：「天命已去，無可為矣。」不怨己而怨天，是為亡國之君。原來脫列伯等攻大同，本受元主命令，經此挫折，乃不敢再行南向，懮懮悶悶的過了一年，竟爾病逝，事見下文。<br>　　且說李文忠既定大同，擬馳赴慶陽，途中接到捷音，得知慶陽已下，乃稟請行止，靜待後命。這慶陽攻克的情形，小子也不能不表白一番。張良臣悍鷙絕倫，且有養子七人，各善用槍，人呼為七條槍。當時張良弼麾下，有一驍將綽號金牌張，為軍中冠，自有良臣七個養子，軍中又相語道：「不怕金牌張，只怕七條槍。」良臣恃此七人，所以不肯屈服。且因慶陽城高險，上有井泉，可以據守，又倚擴廓為聲援，賀宗哲、韓札兒為羽翼，姚暉、葛八為爪牙，滿望就此勝敵，徐圖恢復。徐達圍攻數月，恰也一時難下，惟每日鼓勵將士，嚴行攻守。良臣屢出突圍，東門被顧時擊卻，西門被馮勝殺退，遣人赴寧夏求援，又被明軍緝獲，弄到糧汲俱窮，兵民俱困，不得已登城乞降。徐達以他反覆無常，不肯應允。可憐良臣計窮力竭，援絕食空，甚至殺人煮汁，和泥為食，勉強充腹救死。姚暉等知事不濟，私下開門納降。達勒兵自北門進去，良臣與養子七人，已是餓憊不堪，無力再戰，沒奈何投入井中。達軍倒戟而出，縛至達前，由達數責罪狀，立命推出斬首。良臣父子八人，只好伸頸就戮。七條槍變作七條鬼了。先是元將賀宗哲陰援良臣，入寇鳳翔，金興旺死力抵禦，宗哲不能入，及慶陽已下，宗哲引退，徐達遣顧時、薛顯、傅友德等，往追不及，乃引軍還。誰意宗哲轉掠蘭州，警報迭至達營，又由達遣馮勝往擊，宗哲遁去，於是奏凱班師，留馮勝總制軍事。達南還後，擴廓乘虛襲蘭州，明指揮張溫，為蘭州守將，整兵迎戰，擴廓兵少卻，溫斂兵入城，擴廓復進兵合圍，繞城數匝。鞏昌守將於光，率兵往援，至馬蘭灘，遇伏馬躓被擒，至蘭州城下，令呼張溫出降。光大呼道：「我不幸被執，大兵即至，公等但堅守好了。」敵兵怒披光頰，遂遇害。城中守禦益固，馮勝亦發兵往援，擴廓知不能下，卷旆引去。太祖聞知，贈恤於光，擢張溫為都督僉事，一面下令北征，仍命徐達為大將軍，李文忠、鄧愈為左副將軍，馮勝、湯和為右副將軍，於洪武三年正月，禡纛出發。<br>　　臨行時，太祖問諸將道：「元主遲留塞外，王保保犯我蘭州，日夕圖逞，不滅不已。卿等出師，何處為先？」諸將道：「保保屢寇邊疆，無非因元主猶在，有心翊助，若我軍直取元主，保保自然失勢，可以不戰而降。」太祖道：「王保保方率兵寇邊，正應出師往討，若舍了保保，直取元主，是忽近圖遠，不能算作善策。朕意擬分兵兩道：一令大將軍自潼關出西安，直取王保保，一令左副將軍出居庸關，入沙漠，追襲元主，使他自救不暇，方可得勝。這就所謂一舉兩得呢！」諸將共稱妙計，遂各分道而行。<br>　　太祖又愛擴廓才，意欲招他來降，又遣李思齊持書往諭。思齊與擴廓有仇，太祖寧不知之？此時令往諭降，亦有借刀殺人之意。思齊不敢違命，硬著頭，出使寧夏。擴廓卻以禮相待，惟說及招降二字，獨毅然不答，尋遣騎士送思齊還，至塞下，語思齊道：「主帥有命，請留一物為別。」思齊道：「我遠來無所齎送，奈何？」騎士道：「珍玩財寶，我主帥並無所愛，但愛公一臂，幸乞相贈！」欲取思齊之臂，是嫉他不以臂助，擴廓之意如見。思齊知不可免，遂拔出佩劍，自砍左臂，臂斷血流，竟致暈倒。痛哉痛哉！騎士替他裹創，並敷以藥，至思齊甦醒，即拾起左臂，作別上馬去了。思齊負創歸來，見過太祖，不數日即報斃命。最不值得。徐達聞擴廓不肯受詔，兼程疾進，直抵安定。擴廓退屯車道峴，達遣左副將軍鄧愈，步步進逼，步步立柵。擴廓復退駐沈兒峪，兩軍隔溝立壘，一日數戰，彼此戒嚴。明左丞胡德濟，即大海子。紮營東南，時至夜半，突聞營外火起，倉猝不知所為，一營大亂，元軍乘勢殺入，虧得徐達自督親兵，前來相救，才將元軍殺退。原來擴廓夜遣千餘人，從間道逾溝，潛劫德濟營，德濟未及防備，幾致陷沒。至徐達出援後，立傳德濟入帳，責他怠弛，喝令左右將他<img src=vmqjl.gif align=absmiddle border=0>下，並語諸將道：「德濟違律當斬，念他是功臣後裔，權寄頭顱，械送京師，請皇上自行發落便了。」言畢，又飭拿德濟部將，自趙指揮以下將校數人，統行推出營外，一律正法。真是軍令如山。諸將不敢請恕，大家瞠目伸舌，震悚異常。次日整眾出戰，全軍爭奮，片刻逾溝，擴廓尚未成陣，明軍早已殺到，亮晃晃的大刀，威稜稜的長槍，潑刺刺的硬箭，一齊都至，彷彿似電掣雷轟，無人敢當。元郯王、濟王，及國公閻思孝，平章韓札兒、虎林赤、嚴奉先、李景昌、察罕不花等，都紛紛落馬，被明軍生擒活捉，扛抬而去。擴廓知不能支，忙挈妻子數人，落荒遁去，慌忙中不及辨路，狂奔了一日夜，但聞流水聲潺潺不絕，立足細看，原來已是黃河沿岸，待要過河，恨無船隻，正躊躇間，只聽後面喊聲又起，不禁歎道：「前阻大河，後有追兵，真天絕我了。」言未已，忽見上流有一段浮木，隨水漂來，長約數丈，大可十圍，不覺轉悲為喜，忙率妻子跨上浮木，將手中所持的方天戟，當了篙槳，飛搖而去。後面追趕的兵將，正是明都督郭英，望著河邊，寂無一人，只道他奔入寧夏，還是覓路窮追，及到寧夏相近，仍然杳無蹤跡，方才回軍。哪知擴廓帖木兒，已奔投和林去了。這場大戰，明軍獲得元將千餘人，士卒八萬餘人，馬萬餘匹，駱駝驢畜，亦差不多有二萬餘只，遂進克淝州，入連雲棧，攻下興元。鄧愈亦自臨洮進克河州。可見兵貴有律，亦貴作氣。惟都督孫興祖，率孤軍出五郎口，猝遇敵軍，力戰身死。奏報南京，由太祖追封為燕山侯。胡德濟械送至京，太祖念大海功勞，不忍加罪，立命釋放，只傳諭徐達道：「將軍欲效衛青不殺蘇建故事，難道不聞穰苴立誅莊賈麼？且將軍在軍中，執法如山，不妨立誅，今械送來京，朕且念他前功，不忍正法。自今以後，將軍休得姑息，輕縱法度！」太祖此言，仍以權術待人。達將此諭傳示軍中，將士益遵約束，不敢怠慢，這也不在話下。<br>　　且說李文忠出居庸關，降服興和，進兵察罕諾爾，擒元平章祝真，入駱駝山，擊走元太尉蠻子，平章沙不丁、朵兒只八剌等，乘勝搗開平。元平章上都罕等，驚得甚麼相似，無可設法，只得把開平圖籍，雙手捧獻，乞降軍前，會聞元順帝病歿應昌，太子愛猷識理達臘嗣位，秩序未定，遂乘隙進兵，倍道往赴。元嗣主愛猷識理達臘迭接警報，哪裡還敢抵當？忙帶同嫡子買的裡八剌，及後妃宮娥，諸王將相官屬數百人，開城出走，不防明軍前鋒已到，竟將他一班人眾，截作兩段。元將百家奴、胡天雄等，保著愛猷識理達臘拚命北走，剩下買的裡八剌等，生生被明軍擒去。應昌沒有主子，自然被陷，李文忠率軍逕入，搜得宋、元玉璽、金寶玉冊、鎮圭、大圭、玉斧等物，並駝馬牛羊無算。又麾兵追元嗣主，直至北慶州，未及乃還。道出興州，遇元國公江文清，戰不數合，即將他擒住，降兵卒三萬多人，至紅羅山，又降楊思祖部眾萬餘人，當下遣使告捷，並押解買的裡八剌等至南京。太祖臨朝，群臣稱賀，中書省臣楊憲，且請獻俘太廟，太祖道：「古時雖有獻俘的禮儀，但周武王代殷時，曾否有此制度？」楊憲道：「武王事已不可知，唐太宗時曾行此制。」太祖道：「唐太宗待王世充，原有此舉，若遇隋朝子孫，自不出此。況元主中國百年，朕與卿等父母，統賴他生養，後王不肖，乃致滅亡，何忍將他子孫，作為俘虜？」言畢，即令買的裡八剌，以本服朝見。見畢，太祖溫言慰諭，賜他冠帶，封為崇禮侯，所虜妃嬪人等，只令入朝中宮，馬後也好生待遇。退出後，又由太祖賜第龍光山，畀他居住。元代子孫，得此優待，總算天幸。還有寶冊等物，令貯府庫，不必進呈。先是諸將克元都，得所有寶物，一律上獻。馬後語太祖道：「元有是寶，乃不能守，大約帝王自有寶呢。」太祖笑道：「後意謂得賢為寶麼？」馬後拜謝道：「誠如陛下言！」好皇后。太祖記著，因命寶冊悉貯庫內，一面頒平朔漠詔於天下。閱數月，徐達、李文忠等，振旅入朝，至龍江，太祖親出郊勞，還都歡宴，不消細說。越二日，以武成告郊廟，令大都督府暨兵部，敘諸將功績。太祖自定次第，妥為處置，乃於洪武三年十一月丙申日，親御奉天殿，大封功臣，王公以下文武百官，分列兩階，只見御爐香裊，集萬道之祥光，旭日晨升，啟九天之閶闔。重睹漢官儀制，束帶峨冠，備聆盛世元音，敲金戛玉。贊揚語原不可少。群臣拜舞畢，即由丹陛傳下綸音，進封李善長為韓國公，徐達為魏國公，常茂即遇春子。為鄭國公，李文忠為曹國公，鄧愈為衛國公，馮勝為宋國公，湯和以下皆封侯，共得二十八人，所有分封諸臣，悉賜誥命鐵券。善長、徐達等頓首拜謝，太祖即退朝。越數日，又封中書右丞汪廣洋為忠勤伯，御史中丞劉基為誠意伯，史稱太祖屢欲相基，且累擬進爵，基再三辭謝，所以基功不亞善長，善長封公，基只封伯，這是基所自願，並非太祖薄待。表明劉基謙德。小子有詩詠明初功臣道：<br><br>　　入朝拜爵作公侯，功到成時應重酬。<br>　　不是沙場經百戰，旗常安得姓名留。<br><br>　　太祖既封功臣，尚有一篇議論，表明開國情由，容小子下回再述。<br>　　關中四將，毫無智略，一經大敵，非降即死，此所謂亂事有餘，成事不足者也。張良臣降而復叛，力竭被殺，事雖未成，心尚可恕。王保保為將門子，乃前敗於太原，後敗於沈兒峪，屢&#36471;不振，孑身遠遁，明祖稱為奇男子，得毋為不虞之譽耶？元太子愛猷識理達臘，昔在燕都，好預軍事，以致瓦裂，嗣入應昌，未經迎敵，即已狂奔，嫡子被俘，母妻不保，是殆所謂景升之子豚犬耳？然尚得苟延殘喘，倖存宗祀者，得毋由元世祖之待遇宋裔，猶為盡禮，天特留之以示報歟？然明祖之封侯賜第，禁令獻俘，亦不可謂其非仁，宜乎其遺祚之長，不亞唐、宋也。</font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=14.htm>上一篇</a> &nbsp;&nbsp;&nbsp;&nbsp; <a href=16.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>