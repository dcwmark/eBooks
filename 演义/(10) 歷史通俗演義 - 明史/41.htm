<html>
<head>
<title>開放文學--歷史通俗演義 - 明史--第四十二回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=40.htm>上一篇</a> &nbsp;&nbsp;&nbsp;&nbsp; <a href=42.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第四十二回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>樹威權汪直竊兵柄　善譎諫阿丑悟君心</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說叛酋滿四，正在窮蹙，見楊虎狸被擒復歸，亟問他脫逃情由。虎狸隨口胡謅，並說官軍輜重，盡在東山停頓，不妨乘夜掩取，說得滿四轉懮為喜，即於夜間率眾出城。行至東山附近，伏兵四起，競前相撲。滿四倉皇突陣，墜馬就擒，餘眾多半受戮。項忠乘勝撲城，城中另立頭目火敬為主，仍然拒守。忠令各軍圍住東西北三面，獨留南面不圍，鼓噪了一晝夜。火敬等料不能支，竟於夜半遁去。官軍從後追躡，復將火敬擒住。只有滿四從子滿能，逃入青山洞，漸被項忠偵悉，用火薰入洞中。滿能倉皇出走，亦被擒獲，並拿住滿四家屬百餘口。諸軍窮搜山谷，又獲賊五百餘人，男婦老幼共數千人，並將石城毀去，所有俘虜，就地正法。惟把滿四、火敬兩人，械送京師，按律伏誅，自在意中。項忠、劉玉班師到京，按功升賞，不消細說。<br>　　憲宗聞各處叛寇，依次蕩平，心下很是喜慰。萬貴妃慇懃獻媚，每遇捷報，輒在宮中張筵慶賀。可謂善承意旨，無怪寵冠後宮。就中有個太監汪直，年少慧黠，善事貴妃，因得憲宗寵幸。為主及奴，真是多情天子。這汪直系大藤峽猺種，猺賊平定後，被俘入宮，充昭德宮內使。昭德宮便是萬貴妃所居，汪直能伺貴妃喜怒，竭力趨承，貴妃遂一意抬舉，密白帝前，令掌御馬監事。第二個安祿山。先是妖人李子龍，妖言妖服，盅惑市人，內使鮑石、鄭忠等，非常敬信，常引子龍入宮遊玩，並導登萬歲山，密謀為逆。不意被錦衣衛聞知，預先舉發，當將二監拿下，並誘執李子龍，一並梟首。嗣是憲宗欲偵知外事，令汪直改換衣服，帶領錦衣官校，私行出外，查察官民舉動，但有街談巷議，無不奏聞。憲宗益以為能，即於東廠外設一西廠，命汪直為總管。東廠系成祖時所建，專令中官司事，伺察外情。至是別張一幟，所領緹騎人數，比東廠加倍，因此聲勢出東廠上。錦衣百戶韋瑛，職隸東廠，諂事汪直。直即倚為心腹，往往掀風作浪，興起大獄，所有冤死的官民，不計其數。朝廷諸臣，雖皆側目，莫敢發言。惟大學士商輅抗疏上奏道：<br>　　近日伺察太繁，政令太急，刑網太密，人情疑畏，洶洶不安。蓋緣陛下委聽斷於汪直，而直又寄耳目於群小也。<br>　　中外騷然，安保其無意外不測之變？往者曹欽之反，皆逯杲有以激之，一旦禍興，猝難消弭。望陛下斷自宸衷，革去西廠，罷汪直以全其身，誅韋瑛以正其罪，則臣民悅服，自帖然無事矣。否則天下安危，未可知也。臣不勝惶懼待命之至！<br>　　憲宗覽疏大怒道：「用一內監，何足危亂天下？」即命內監懷恩，傳旨詰責。商輅並不慌忙，正色說道：「朝臣不論大小，有罪當請旨逮問。汪直敢擅逮三品以上京官，是第一樁大罪。大同宣府，乃邊疆要地，守備官重要，豈可一日偶缺？汪直擅械守備官，多至數人，是第二樁大罪。南京系祖宗根本重地，留守大臣，直擅自搜捕，是第三樁大罪。宮中侍臣，直輒易置，是第四樁大罪。直不去，國家哪得不危？」這數語侃侃直陳，說得懷恩為之咋舌，當即回去復旨。項忠已升任兵部尚書，也率九卿嚴劾汪直，憲宗不得已，令直仍歸掌御馬監，調韋瑛戍邊衛，暫罷西廠，中外大悅。惟憲宗猶寵直未衰，仍令秘密出外，探刺陰事。適有御史戴縉，九年不遷，非常懊喪。至此見汪直仍邀寵眷，索性迎合上意，密奏一本，極言西廠不應停止，汪直所行，不但可為今日法，且可為萬世法。竟視汪直為聖人，大小戴有知，必不認其為子孫。憲宗准奏，下詔重開西廠。汪直的氣燄，從此益盛。<br>　　先是直掌西廠，士大夫無與往還，惟左都御史王越，與韋瑛結交，遂間接通好汪直。吏部尚書尹旻，也是個寡廉鮮恥的人物，想去巴結權閹，因浼越為介，謁直西廠中，甚至向他磕頭。身長吏部，無恥若此，我為明吏羞死。直不禁大喜。獨兵部尚書項忠，傲不為禮，一日遇直於途，直下輿相看，忠竟不顧而去。是亦太甚。直恨忠益深，王越謀代忠職，每與直言及忠事，作切齒狀。忠且倡率九卿，劾奏直不法事，先令郎中姚璧，請尹旻署名。尹旻道：「兵部主稿，當由項公自署便了。」姚璧道：「公系六卿長，不可不為首倡。」尹旻怒道：「今日才知我為六卿長麼？」不中抬舉。當將草奏擲還，不肯簽名。一方通報韋瑛，令他轉達汪直。會西廠果停，直忿怒異常，與忠勢不兩立，至重設西廠，引用了一個吳綬，作為爪牙。吳綬曾為錦衣衛千戶，嘗從項忠討荊、裹盜，違法被劾，致受譴責。他竟與忠挾嫌，至汪直處求掌書記，直即允諾。且因綬頗能文，密行保薦，有旨授他為鎮撫司問刑。綬即嗾使東廠官校，誣忠受太監黃賜請托，用劉江為江西都指揮，憲宗真是糊塗，竟令忠對簿。看官！你想這項忠高傲絕俗，哪肯低首下心？當下抗辯大廷，毅然不屈。惱得憲宗性起，竟將他削職為民。汪直又譖商輅納賄，輅亦乞罷，聽令自歸。尚書薛遠、董方，右都御史李賓等，並致仕歸田，於是蠅營狗苟的王越，居然升兵部尚書，兼左都御史掌院事。愈榮愈丑。王越以外，還有遼東巡撫陳鉞。先是遼東寇警，陳鉞因冒功掩殺，激變軍民，明廷命馬文升往撫，開誠曉諭，相率聽命。汪直偏欲攘功，請命憲宗，挾同私黨王英，馳向遼東，一路上耀武揚威，指叱守令，不啻奴僕，稍有違忤，立加鞭撻。各邊都御史，左執鞭弭，右屬櫜鍵，趨迎恐後，供張極盛。既至遼東，陳鉞郊迎蒲伏，恪恭盡禮，凡隨從汪直的人員，各有重賄。汪直大喜，筵宴時窮極珍錯，飲得汪直酩酊大醉，滿口贊揚。難得邀他褒獎。越宿即赴開原，再下令招撫。文升知他來意，便把安撫功勞，推讓與他，惟所有接待儀文，不如陳鉞。汪直未免失望，草草應酬，即返遼東，且與陳鉞述及文升簡慢。鉞不但不為解免，反說文升恃功自恣等情，小人最會逞刁。一面加意款待，格外巴結。酣飲了好幾日，直欲辭歸，復經鉞再三挽留，竟住了數十天，方才回京。一入京城，即劾奏文升行事乖方，應加嚴譴。憲宗也不分&#30338;白，竟逮文升下獄，尋謫戍重慶衛，並責諸言官容隱不發，廷杖李俊等五十六人。<br>　　是時韃靼汗麻兒可兒已死，眾立馬固可兒吉思為汗，馬固可兒吉思汗，與孛來不和，屢生嫌隙，陰結部屬毛裡孩等，使圖孛來，偏為孛來所知，竟弒了馬固可兒吉思汗。毛裡孩不服，糾眾攻殺孛來，遣使通好明廷。憲宗以無約請和，恐防有詐，竟卻使不納。毛裡孩遂糾集三衛，見三十九回。屢寇山陝。撫寧侯朱永等，出師抵禦，得了幾次勝仗，毛裡孩始退。誰料一敵甫退，一敵又來。長城西北境有河套，黃河由北繞南，與圈套相似，因得此名，唐張仁願曾築三受降城於此。地饒水草，最宜耕牧。蒙古屬部孛魯乃、札加思蘭、孛羅忽等，潛入套中，據地稱雄，屢寇延綏。朱永移師往御，王越亦奉旨參贊。塞外未聞殺敵，京中屢得捷音，想是王越妙計。越等升賞有差，寇仍據套自若。既而越為三邊總制，延綏、甘肅、寧夏為三邊，設立總制，自王越始。札加思蘭且迎元裔滿都魯為汗，自稱太師，一意與明邊為難，大舉深入，直抵秦州、安定諸邑。總算王越出力，偵悉寇虜妻子畜產，俱在紅鹽池，潛率總兵官許寧，游擊將軍周玉，星夜前進，襲破敵帳，殺獲甚眾。及寇飽掠而返，妻子畜產，蕩然無存，只好痛哭一場，狼狽北去。<br>　　嗣聞札加思蘭，為部眾脫羅乾、亦思馬因等所殺，滿都魯亦死，諸強酋相繼略盡。越遂討好汪直，慫&#24898;北征，說是乘勢平寇，大功無比云云。直喜甚，忙面奏憲宗，當即下詔，命朱永為平虜將軍，王越提督軍務，監軍便是汪直。克期興師，向西進發。越與直會著，恰勸直令朱永繞道南行，自與直帶領輕騎，逕詣大同。探悉敵帳在威寧海子，泊名。即挑選宣府、大同兩鎮兵馬，共得二萬名，倍道深入。適值天大風雨，兼以下雪，白晝晦冥，空山岑寂。越等直至威寧，寇眾毫不防備，如何抵敵，紛紛&#28291;散，只剩老弱婦女，作為俘虜，並馬駝牛羊數千匹，一齊搬歸，便馳書告捷。憲宗即封越為威寧伯，增直俸祿三百石。惟朱永迂道無功，不得封賞，悵悵的領兵回來。上了王越的當。<br>　　亦思、馬因等以&#24208;帳被襲，密圖報復，待王越退師，復糾眾出掠，且犯宣府。那時汪直、王越兩人，又想借寇邀功，請旨出發，偏偏寇眾狡詐，聞直等又至，移眾西走，轉寇延綏，直等赴援不及，虧得指揮劉寧，巡撫何喬新，千戶白道山等，分道出御，各得勝仗，寇燄少衰。亦思、馬因病死，誰知又出了一個悍酋，仍稱小王子，率眾三萬，寇大同，連營五十里，聲勢張甚。總兵許寧，斂兵固守，小王子竟到處焚掠，毀壞代王別墅。代王成鍊，從寧出戰，寧無奈出駐城外，與巡撫郭鏜分營立柵，互為犄角。尋見有寇騎十餘，控弦而來，太監蔡新部下，首出迎擊，寧所部軍士，亦次第殺出，寇騎拍馬逃走，官軍不肯捨去，猛力追趕。途中遇著伏兵，被殺得落花流水，幸參將周璽等馳至，才救出各兵，馳入城中。檢點敗卒，已喪失了千餘人。許寧尚掩敗報捷，奈寇眾長驅直入，雖經宣府巡撫秦紘，總兵周玉，力戰卻敵，寇燄尚是未衰。巡按程春震，乃劾寧敗狀，寧得罪被謫，連郭鏜、蔡新統同獲譴。一面頒詔，令汪直、王越嚴行防剿，毋得少懈。直與越方擬還京，得了這道詔旨，弄得進退兩難，只好乞請瓜代，有詔不許。其時陳鉞已入居兵部，復為代請，又經憲宗切責，把鉞免官。未幾罷西廠，又未幾調王越鎮延綏，降汪直為南京御馬監，中外欣然。只王越、汪直兩人，不知為什麼緣故，竟失主眷，彼此歎息一番，想不出什麼法子，沒奈何遵著朝旨，分途自去。誰叫你喜功出外？誰叫你恃勢橫行？<br>　　小子細閱明史，才知汪直得罪的原因，複雜得很。若論發伏摘奸的首功，要算是小中官阿丑。一長可錄，總不掩沒。阿丑善詼諧，且工俳優，一日演戲帝前，扮作醉人的模樣，登場謾罵，另有一小太監扮作行人，出語阿丑道：「某官長到了。」阿丑不理，謾罵如故。小太監下場後，復出場報道：「御駕到了。」阿丑仍然不理。及三次出報，說是「汪太監到了」。阿丑故作慌張狀，卻走數步。來人恰故意問道：「皇帝且不怕，難道怕汪太監麼？」阿丑連忙搖手道：「休要多嘴！我只曉得汪太監，不可輕惹呢！」阿丑可愛。此時憲宗曾在座中，聞了這語，暗暗點首。阿丑知上意已動，於次日再出演劇，竟倣效汪直衣冠，手中持著兩把大斧，挺胸而行。旁有伶人問道：「你持這兩斧做什麼？」阿丑道：「是鉞，不是斧。」那人又問持鉞何故？阿丑道：「這兩鉞非同小可。我自典兵以來，全仗著這兩鉞呢。」那人又問鉞為何名？阿丑笑道：「怪不得你是呆鳥，連王越、陳鉞，都不知道麼？」憲宗聞言微哂。及戲劇演畢，又接覽御史徐鏞奏折，系劾奏汪直罪狀，略云：<br>　　汪直與王越、陳鉞，結為腹心，互相表裡，肆羅織之文，振威福之勢，兵連西北，民困東南，天下之人，但知有西廠，而不知有朝廷，但知畏汪直，而不知畏陛下，寖成羽翼，可為寒心。乞陛下明正典刑，以為奸臣結黨怙勢者戒！於此時始上彈章，亦是揣摩迎合之意。<br>　　憲宗覽後，尚在躊躇。還是戀戀不捨。會東廠太監尚銘，以獲賊邀賞，恐汪直忌功，不無讒構，遂探得汪直隱情，及王越交通不法情事，統行揭奏。憲宗乃決意下詔，遷謫直、越。禮部侍郎萬安，及太常寺丞李孜省等，又先後糾彈直、越。遂並直奉御官，一體革去。削王越伯爵，奪還誥券，編管安陸州。直黨陳鉞，及戴縉、吳綬等，俱削職為民。韋瑛謫戍萬全衛。瑛復自撰妖言，誣指巫人劉忠興十餘人，暗圖不軌，及到庭對質，全屬子虛，方將瑛正法梟首。且起用前兵部尚書項忠，給還原官﹔召還前兵部侍郎馬文升，令為左都御史，巡撫遼東。中外都喁喁望治。<br>　　其實一黨方黜，一黨復升，熒惑不明的憲宗，哪裡能久任正士，盡斥儉人？萬安內結貴妃，得邀寵眷，李孜省系江西贓吏，學五雷法，厚結中官梁芳、錢義，以符&#31635;進，得授為太常寺丞。還有江夏妖僧繼曉，與中官梁芳相識，自言精通房術，不亞彭籛。適憲宗春秋正高，自嫌精神未足，不足對付妃嬪，就是老而善淫的萬貴妃，亦未免暗中憎恨。梁芳雙方巴結，即將繼曉薦入，令他指導憲宗，並廣彩春藥，進奉御用。憲宗如法服餌，盡情採戰，果然比前不同，一夕能御數女，喜得憲宗心滿意足，亟封繼曉為國師。繼曉母朱氏，本娼家女，喪夫有年，免不得有曖昧情事。繼曉卻極陳母節，有旨不必勘核，立予旌揚。繼曉精通房術，想是得諸母教。飲水思源，其母應得旌表。自是繼曉所言，無不曲從。繼曉願為帝祈福，就西市建大永昌寺，逼徙民居數百家，糜費帑項數十萬，這還不在話下。惟繼曉淫狡性成，見有姿色婦女，往往強留入寺，日夜交歡，京中百姓，被他脅辱，自然怨聲載道，呼泣盈塗。刑部員外郎林俊，忿&#25041;的了不得，遂上疏請斬繼曉及太監梁芳。看官！你想憲宗如何肯聽？閱疏才畢，立飭逮俊下獄，拷訊主使。都督府經歷張黻，抗表救解，又被逮系獄中。司禮太監懷恩，頗懷忠義，便面奏憲宗，請釋二人。宦官中非無善類。憲宗大憤，遽提起案上端硯，向懷恩擲去。幸懷恩把頭一偏，硯落地上，未曾擊中。憲宗拍案大罵道：「你敢助林俊等謗朕嗎？」恩免冠伏地，號哭不止。憲宗又把恩叱退。恩遣人告鎮撫司道：「你等諂事梁芳，傾陷林俊，俊死，看你等能獨生麼？」鎮撫司方不敢誣罪，也為奏免。憲宗氣憤稍平，乃釋二人出獄，貶俊為雲南姚州判官，黻為師宗知州。二人直聲震都下，時人為之語道：<br><br>　　御史在刑曹，黃門出後府。<br><br>　　二人被謫，感動天閽。成化二十一年元旦，憲宗受賀退朝，午膳甫畢，忽聞天空有巨聲，自東而西，彷彿似霹靂一般。究竟是否雷震，容小子下回表明。<br>　　汪直以大藤餘孽，幼入禁中，不思金日磾寶瑟之忠，妄有安祿山赤心之詐，刺事西廠，傾害正人，酷好弄兵，輕開邊釁，吏民之受其荼毒，不可勝計，要之皆萬貴妃一人之所釀成也。王越、陳鉞等，倚直勢以橫行，朝臣豈無聞見？乃皆箝口不言，反待一優孟衣冠之阿丑，借戲進諫，隱格主心，是盈廷寮寀不及一阿丑多矣。迨巨蠹受譴，始聯章劾奏，欲沽直名，曾亦回首自問，靦顏目愧否耶？況劾奏諸人，仍不出萬安、李孜省等，彼此同是儉邪，不過排除異黨，為自張一幟計耳。觀此回純敘汪直事，我敢為述古語曰朝無人。</font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=40.htm>上一篇</a> &nbsp;&nbsp;&nbsp;&nbsp; <a href=42.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>