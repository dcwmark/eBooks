<html>
<head>
<title>開放文學--歷史通俗演義 - 明史--第六十九回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=67.htm>上一篇</a> &nbsp;&nbsp;&nbsp;&nbsp; <a href=69.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第六十九回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>破奸謀嚴世蕃伏法　剿宿寇戚繼光衝鋒</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說袁州推官郭諫臣，因受嚴六的凌辱，無從泄憤，遂具書揭嚴氏罪惡，呈上南京御史林潤。巧值林潤巡視江防，會晤諫臣，又由諫臣面訴始末，把羅龍文陰養刺客事，亦一一陳明。林潤遂上疏馳奏道：<br>　　臣巡視上江，備訪江洋群盜，悉竄入逃軍羅龍文、嚴世蕃家。龍文卜築深山，乘軒衣蟒，有負險不臣之志，推嚴世蕃為主。世蕃自罪謫之後，愈肆兇頑，日夜與龍文誹謗朝政，動搖人心，近者假治第為名，聚眾至四千人，道路&#27769;&#27769;，咸謂變且不測，乞早正刑章，以絕禍本！<br>　　疏入後，世宗大加震怒，立命林潤捕世蕃等，入京問罪。林潤得旨，一面檄徽州府推官栗祁，緝拿羅龍文，一面親赴九江，與郭諫臣接洽。諫臣先白監司，將嚴府工匠四千人，勒令遣散，然後圍住世蕃府第。羅龍文在徽州，聞有緝捕消息，急忙逃至嚴府，不防嚴府已圍得水泄不通，此時自投羅網，還有甚麼僥倖？一聲呼喝，已被拿住，嚴世蕃本無兵甲，所有工匠，已被遣散，只好束手受縛。林潤乃諭袁州府，詳訪嚴氏罪狀，彙集成案，復上疏劾嚴嵩父子道：<br>　　世蕃罪惡，積非一日，任彭孔為主謀，羅龍文為羽翼，惡子嚴鵠、嚴鴻為爪牙，占會城廒倉，吞宗藩府第，奪平民房舍，又改釐祝之宮以為家祠，鑿穿城之池以象西海，直欄橫檻，峻宇雕牆，巍然朝堂之規模也。袁城之中，列為五府，南府居鵠，西府居鴻，東府居紹慶，中府居紹庠，而嵩與世蕃，則居相府，招四方之亡命，為護衛之壯丁，森然分封之儀度也。總天下之貨寶，盡入其家，世蕃已逾天府，諸子各冠東南，雖豪僕嚴年，謀客彭孔，家資亦稱億萬，民窮盜起，職此之由，而曰朝廷無如我富。粉黛之女，列屋駢居，衣皆龍鳳之文，飾盡珠玉之寶，張象&#29248;，圍金幄，朝歌夜弦，宣淫無度，而曰朝廷無如我樂。甚者畜養廝徒，招納叛卒，旦則伐鼓而聚，暮則鳴金而解，明稱官舍，出沒江廣，劫掠士民，其家人嚴壽二、嚴銀一等，陰養刺客，昏夜殺人，奪人子女，劫人金錢，半歲之間，事發者二十有七。而且包藏禍心，陰結典&#26983;，在朝則為寧賢，居鄉則為宸濠，以一人之身，而總群奸之惡，雖赤其族，猶有餘辜。嚴嵩不顧子未赴伍，朦朧請移近衛，既奉明旨，居然藏匿，以國法為不足遵，以公議為不足恤，世蕃稔惡，有司受詞數千，盡送父嵩。嵩閱其詞而處分之，尚可諉於不知乎？既知之，又縱之，又曲庇之，此臣謂嵩不能無罪也。<br>　　現已將世蕃、龍文等，拿解京師，伏乞皇上盡情懲治，以為將來之罔上行私，藐法謀逆者戒！<br>　　這疏繼上，世宗自然動怒，立命法司嚴訊，世蕃在獄，神色自若，反抵掌笑道：「任他燎原火，自有倒海水。」龍文已經下獄，難道能請龍王麼？嚴氏舊黨，在京尚多，統為世蕃懷懮，暗中賄通獄卒，入內探望。世蕃道：「招搖納賄，我亦不必自諱，好在當今皇帝，並未辦過多少貪官，此層盡可無慮。若說聚眾為逆，尚無實在證據，可諷言官削去。我想楊、沈兩案，是廷臣常談，據為我家罪案，今煩諸位當眾宣揚，只說這兩案最關重大，鄒、林兩人，並未加入奏疏，哪裡能扳倒嚴氏？他們聽以為真，再去上疏，那時我便可出獄了。」奇談。大眾道：「楊、沈兩案，再或加入，情罪愈重，奈何謂可出獄？」我亦要問。世蕃道：「楊繼盛、沈鍊下獄，雖由我父擬旨，終究是皇上主裁，若重行提及，必然觸怒皇上，加罪他們，我不是可脫罪麼？」世宗臟腑，已被他窺透，故在京時所擬奏對，無不中彀，幾玩世宗於股掌之上，此次若非徐階，亦必中彼計，奸人之巧伺上意也如此。大眾領計而去，故意的游說當道，揚言都中，刑部尚書黃光升，左都御史張永明，大理寺卿張守直等，果然墮入狡謀，擬將楊、沈兩案，歸罪嚴氏，再行劾奏。屬稿已定，走謁大學士徐階，談及續劾嚴氏的事情。徐階道：「諸君如何屬稿，可否令我一聞？」光升道：「正要就正閣老呢。」說罷，即從懷中取出稿紙，交與徐階。階從頭至尾，瞧了一遍，淡淡的說道：「法家斷案，諒無錯誤，今日已不及拜疏，諸君請入內廳茗談罷。」於是階為前導，光升等後隨，同入內廳，左右分坐。獻茗畢，階屏退家人，笑向光升等問道：「諸君意中，將欲活嚴公子麼？」奇問，恰針對世蕃奇談。光升等齊聲答道：「小嚴一死，尚不足蔽罪，奈何令他再活？」階點首道：「照此說來，是非致死小嚴不可，奈何牽入楊、沈兩案？」老徐出頭，小嚴奈何。張永明道：「用楊、沈事，正要他抵死。」階又笑道：「諸君弄錯了，楊、沈冤死，原是人人痛憤，但楊死由特旨，沈死由泛旨，今上英明，豈肯自承不是嗎？如果照此申奏，一入御覽，必疑法司借了嚴氏，歸罪皇上，上必震怒，言事諸人，恐皆不免，嚴公子反得逍遙法外，騎款段驢出都門去了。」彷彿孫龐鬥智。光升聞到此言，才恍然大悟，齊聲道：「閣老高見，足令晚輩欽服，但奏稿將如何裁定，還乞明教？」階答道：「現在奸黨在京，耳目眾多，稍一遲延，必然泄漏機謀，即致敗事，今日急宜改定，只須把林御史原疏中，所說聚眾為非的事件，盡情抉發，參入旁證，便足推倒嚴氏了。但須請大司寇執筆。」光升謙不敢當，永明等復爭推徐階，階至此，方從袖中取出一紙，示眾人道：「老朽已擬定一稿，請諸公過目，未知可合用否？」預備久了。眾人覽稿，見徐階所擬，與林潤原奏，大略相似，內中增入各條，一系羅龍文與汪直交通，賄世蕃求官﹔二系世蕃用術者言，以南昌倉地有王氣，取以治第，規模不亞王闕﹔三系勾結宗人典&#26983;，陰伺非常，多聚亡命，北通胡虜，南結倭寇，互約響應等語。光升道：「好極！好極！小嚴的頭顱，管教從此分離了。」徐階即召繕折的記室，令入密室，闔門速寫。好在光升等隨帶印章，待已寫畢，瞧了一周，即用印加封，由光升親往遞呈，大眾別去徐階，專待好音。<br>　　是時世蕃在獄，聞光升、永明等，已將楊、沈兩案加入，自喜奸計得行，語龍文道：「眾官欲把你我償楊、沈命，奈何？」龍文不應。世蕃握龍文手，附耳語道：「我等且暢飲，不出十日，定可出獄。皇上因此還念我父，再降恩命，也未可知。惟悔從前不先取徐階首，致有今日，這也由我父養惡至此，不消說了。功則歸己，過則歸父。今已早晚可歸，用前計未遲，看那徐老頭兒，及鄒、林諸賊等，得逃我手嗎？」除非後世。龍文再欲細問，世蕃笑道：「取酒過來，我與你先痛飲一番，到了出獄，自然深信我言，毋勞多說。」原來兩人在獄，與家居也差不多。沒有如夫人相陪，究竟不及家裡。他手中有了黃金，哪一個不來趨奉，所以獄中役卒，與家內奴僕一般。兩人呼酒索肉，無不立應，彼此吃得爛醉，鼾睡一宵。到了次日午後，忽有獄卒走報，朝旨復下，著都察院大理寺錦衣衛鞫訊，已來提及兩公了。世蕃詫異道：「莫非另有變卦嗎？」言未已，當有錦衣衛趨入，將兩人反翦而去。不一時，已到長安門，但見徐老頭兒，正朝服出來，三法司等一同恭迓，相偕入廳事中，據案列坐。兩人奉召入廳，跪在下面，徐階也未嘗絮問，只從袖中取出原疏，擲令世蕃自閱。世蕃瞧罷，嚇得面色如土，只好連聲呼冤。徐階笑道：「嚴公子！你也不必狡賴了，朝廷已探得確鑿，方命我等質問，以昭信實。」世蕃著急道：「徐公！徐公！你定要埋死我父子嗎？」何不立取彼首。徐階道：「自作孽，不可活，怨我何為？」言畢，便語三法司道：「我等且退堂罷！」法司應命，仍令世蕃等還系。徐階匆匆趨出，還至私第親自繕疏，極言事已勘實，如交通倭寇，潛謀叛逆，具有顯證，請速正典刑，借泄公憤！這疏上去，好似世蕃的催命符，不到一日，即有旨令將世蕃、龍文處斬。世蕃還系時，已與龍文道：「此番休了。」奸黨齊來探望，世蕃只俯首沉吟，不發一言。還有何想？既而下詔處斬，兩人急得沒法，只得抱頭痛哭。其時世蕃家人，多到獄中，請世蕃寄書回家，與父訣別。當下取過紙筆，磨墨展毫，送至世蕃面前。世蕃執筆在手，淚珠兒簌簌流下，一張白紙，半張濕透，手亦發顫起來，不能書字。也有今日。轉瞬間監斬官至，押出兩人，如法捆<img src=vmqjl.gif align=absmiddle border=0>，斬決市曹。難為了數十個如夫人。朝旨又削嚴嵩為民，令江西撫按籍沒家產。撫按等不敢怠慢，立至嚴府查抄，共得黃金三萬餘兩，白金三百餘萬兩，珍異充斥，幾逾天府。更鞫彭孔及嚴氏家人，得蔽匿奸盜，占奪民田子女等狀，計二十七人，一律發配，將嚴嵩驅出門外，家屋發封。嵩寄食墓舍後，二年餓死。相士之言，不為不驗。二十餘年的大奸相，終弄到這般結局，可見古今無不敗的權奸，樂得清白乃心，何苦貪心不足哩。大聲呼喝，不啻暮鼓晨鐘。<br>　　嗣是徐階當國，疏請增置閣臣，乃以吏部尚書嚴訥，禮部尚書李春芳，並兼武英殿大學士，參預機務，一面再懲嚴黨，將鄢懋卿、萬寀，袁應樞等，充戍邊疆，了結奸案。總督東南軍務胡宗憲，因素黨嚴嵩，心不自安，又見倭患未靖，恐遭譴責，乃於一歲中兩獲白鹿，齎獻京師，並令幕下才士徐文長，附上表章，極稱帝德格天，祥呈仙鹿等因。世宗覽表，見他文辭駢麗，雅頌同音，不由的極口的贊賞，當晉授宗憲為兵部尚書，兼節制巡撫，如三邊故事。且告謝元極寶殿及太廟，大受朝賀。已而宗憲復獻白龜二枚，五色芝五莖，草表的大手筆，又仗著徐文長先生。名副其實。世宗越加喜歡，賜名龜曰玉龜，芝曰仙芝，告謝如前。齎宗憲有加禮。小子敘到此處，不得不將徐文長履歷，略行敘述。越中婦孺，多道文長軼事，故不得不提出略敘。文長名渭，浙江山陰人氏，少具雋才，且通兵法，惟素性落拓不羈，所作文詞，多半不中繩墨，因此屢試不合，僅得一衿。至宗憲出督浙東，喜攬文士，如歸安人茅坤，鄞人沈明臣等，均招致幕府。文長亦以才名見知，受聘入幕，除代主文牘外，且屢為宗憲主謀。凡擒徐海，誘汪直，統由文長籌畫出來，所以宗憲很是優待。後來宗憲被逮，文長脫歸，佯狂越中，卒致病死。至今越中婦孺，談及徐文長三字，多能傳述軼聞，說他如何忮刻，其實都是佯狂時候的故事，文長特借此取樂，聊解牢騷呢。力為文長解免。<br>　　話休敘煩，且說胡宗憲位置愈高，責任愈重，他平時頗有膽略，與倭寇大小數十戰，屢得勝仗，每臨戰陣，亦必親冒矢石，戎服督師，不少畏縮。嘉靖三十八年，江北廟灣，及江南三川沙，連破倭寇，江、浙倭患稍息，流劫閩、廣。宗憲既節制東南，所有閩、廣軍務，亦應歸他調遣，凡總兵勛戚大臣，走謁白事，均從偏門入見，庭參跪拜。宗憲直受不辭，稍稍違忤，即被斥責。以此身為怨府，積毀漸多。且自嚴氏衰落，廷臣多鉤考嚴黨，宗憲雖然有功，總難逃嚴黨二字。到了嘉靖四十一年，已經謗書滿篋，刺語盈廷。世宗本是個好猜的主子，今日加褒，明日加譴，幾成常事，至給事中陸宗儀等，劾他為嚴氏餘黨，始終自恣等罪，遂下旨奪宗憲職，放歸田裡。越年復有廷臣續彈，有詔逮問，宗憲被逮至京，自恐首領不保，服毒身亡。頗為宗憲下曲筆，然謂其難逃嚴黨，已成定評。宗憲一死，倭益猖獗，竟陷入福建興化府，焚掠一空。自倭寇蹂躪東南，州縣衛所，屢被殘破，從未擾及府城。興化為南閩名郡，夙稱殷富，既被陷入，遠近震動，幸有一位應運而生的名將，為國宣勞，得破宿寇。終以此平定東南，這位名將是誰，就是定遠人戚繼光。個兒郎齊聲喝采。繼光字元敬，世襲登州衛都指揮僉事，初隸胡宗憲部下，任職參將，能自創新法，出奇制勝。閩患日急，巡撫游得震飛章入告，且請調浙江義烏兵往援，統以繼光。世宗准奏，並起復丁懮參政譚綸，及都督劉顯，總兵俞大猷，合援興化。劉顯自廣東赴援，部兵不滿七百人，憚寇眾不敢進，但在府城三十里外，隔江駐兵。俞大猷前被宗憲所劾，遣戍大同，至是復官南下，兵非素統，倉猝不便攻城，亦暫作壁上觀，專待繼光來會。倭寇據興化城三月，姦淫擄掠，無所不至，既飽私欲，乃移據平海衛，都指揮歐陽深戰死。事聞於朝，罷巡撫游得震，代以譚綸，令速復平海衛所。適戚繼光引義烏兵至，乃令繼光將中軍，劉顯率左，大猷率右，進攻平海。倭寇忙來迎戰，第一路遇著戚繼光，正擬搖旗吶喊，衝將過去，不防戚家軍中，鼓角驟鳴，各軍都執筒噴射，放出無數石灰，白茫茫似起煙霧，迷住眼目，連東西南北的方向，一時都辨不清楚。倭兵正在擦目，戚家軍已經殺到，手中所執的兵器，並非刀槍劍戟，乃是一二丈長的筤筅，隨手掃蕩，打得倭兵頭破血流，東歪西倒。這筤筅究是何物？據戚繼光所著練兵實記上載著，係將長大的毛竹，用快刀截去嫩梢細葉，四面削尖枝節，鋒快如刀，與狼牙棒、鐵蒺藜相似，一名叫作狼筅，系繼光自行創制的兵器。倭兵從未見過這般器械，驚得手足無措，急忙四散奔逃。哪知逃到左邊，與劉顯相遇，一陣亂砍，殺死無數。逃到右邊，與俞大猷相值，一陣亂搠，又殺得一個不留。還有返奔的倭人，經繼光驅軍殺上，頭顱亂滾，頸血飛噴，頓時克復平海衛，把餘倭盡行殺死，轉攻興化，已剩得一座空城，所有留守的倭兵，統皆遁去。這番廝殺，共斬虜首二千數百級，被掠的丁壯婦女，救還三千人。小子有詩贊戚繼光道：<br>　　偏師制勝仗兵韜，小丑麼么寧許逃。<br>　　若使名豪能代出，亞東何自起風濤？<br>　　欲知以後倭寇情形，且從下回再表。<br>　　嚴世蕃貪婪狡詐，幾達極點，而偏遇一徐階，層層窺破，著著防備，竟致世蕃授首，如龐涓之遇孫臏，周瑜之遇諸葛孔明，雖有譎謀，無從逃避，看似世蕃之不幸，實則貪詐小人，必有此日。不然，人何樂為正直而不為貪詐乎？嚴氏黨與，多非善類，惟胡宗憲智勇深沉，力捍寇患，不可謂非專閫材，乃以趨附嚴、趙，終至身敗名裂。一失足成千古恨，有識者應為宗憲慨矣。書中褒貶甚公，抑揚悉當，而敘及戚繼光一段，雖與俞大猷、劉顯等，並類敘明，筆中亦自有高下，非僅僅依事直書已也。</font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=67.htm>上一篇</a> &nbsp;&nbsp;&nbsp;&nbsp; <a href=69.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>