<html>
<head>
<title>開放文學--歷史通俗演義 - 明史--第五十六回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=54.htm>上一篇</a> &nbsp;&nbsp;&nbsp;&nbsp; <a href=56.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第五十六回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>議典禮廷臣聚訟　建齋醮方士盈壇</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說世宗即位，才過六日，便詔議崇祀興獻王，及應上尊號。興獻王名厚杭，系憲宗次子，孝宗時就封湖北安陸州。正德二年秋，世宗生興邸，相傳為黃河清，慶雲現，瑞應休征，不一而足。恐是史臣鋪張語，不然，世宗並無令德，何得有此瑞征？至正德十四年，興獻王薨，世宗時為世子，攝理國事，三年服闋，受命襲封。至朝使到了安陸，迎立為君，世子出城迎詔，入承運殿開讀畢，乃至興獻王園寢辭行，並就生母蔣妃前拜別。蔣紀嗚咽道：「我兒此行，入承大統，凡事須當謹慎，切勿妄言！」世子唯唯受教。臨行時，命從官駱安等馳諭疆吏，所有經過地方，概絕饋獻，行殿供帳，亦不得過奢。至入都即位，除照例大赦外，並將正德間冒功鬻爵，監織榷稅諸弊政，盡行革除。所斥錦衣內監旗校工役等，不下十萬人。京都內外，統稱新主神聖，並頌楊廷和定策迎立的大功。世宗遣使迎母妃，並起用故大學士費宏，授職少保，入輔朝政，朝右並無異議。只尊祀興獻王一節，頗費裁酌。禮部尚書毛澄，因事關重大，即至內閣中，向楊廷和就教。廷和道：「足下不聞漢定陶王、宋濮王故事麼？現成證據，何妨援引。」毛澄諾諾連聲，立刻趨出，即大會公卿台諫諸官，共六十餘人，聯名上議道：<br>　　竊聞漢成帝立定陶王為嗣，而以楚王孫景後定陶，承其王祀，師丹稱為得禮。今上入繼大統，宜以益王子崇仁，益王名祐檳，憲宗第六子。主後興國，其崇號則襲宋英宗故事，以孝宗為考，興獻王及妃為皇叔父母，祭告上箋，稱姪署名，而令崇仁考興獻，叔益王，則正統私親，恩禮兼盡，可為萬世法矣。<br>　　議上，世宗瞧著，勃然變色道：「父母名稱，可這般互易麼？」言已，即令原議卻下，著令再議。時梁儲已告老歸裡，惟蔣冕、毛紀，就職如故，與大學士楊廷和堅持前議。重複上疏，大旨：「以前代君主，入繼宗祧，追崇所生，諸多未合。惟宋儒程頤，議尊濮王典禮，以為人後者謂之子，所有本生父母，應與伯叔並視，此言最為正當。且興獻祀事，今雖以益王子崇仁為主，他日仍以皇次子為興國後，改令崇仁為親藩。庶幾天理人情，兩不相悖了。」世宗覽到此疏，仍是不懌，再命群臣博考典禮，務求至當。楊廷和等復上封章，謂：「三代以前，聖莫如舜，未聞追崇瞽瞍。三代以下，賢莫如漢光武，未聞追崇所生南頓君。惟陛下取法聖賢，無累大德。」這疏竟留中不報。毛澄等六七十人，又奏稱：「大行皇帝，以神器授陛下，本與世及無殊。不過昭穆相當，未得稱世。若孝廟以上，高曾祖一致從固，豈容異議？興獻王雖有罔極深恩，總不能因私廢公，務請陛下顧全大義！」世宗仍然不納。惟追上大行皇帝廟號，稱作武宗，把崇祀濮王典禮，暫且擱起。適進士張璁，入京觀政，欲迎合上旨，獨自上疏道：<br>　　朝議謂皇上入嗣大宗，宜稱孝宗皇帝為皇考，改稱興獻王為皇叔父，王妃為皇叔母者，不過拘執漢定陶王、宋濮王故事耳。夫漢哀宋英，皆預立為皇嗣，而養之於宮中，是明為人後者也。故師丹、司馬光之論，施於彼一時猶可。<br>　　今武宗皇帝，已嗣孝宗十有六年，比於崩殂，而廷臣遵祖訓，奉遺詔，迎取皇上入繼大統，遺詔直日興獻王長子，倫序當立，初未嘗明著為孝宗後，比之預立為嗣，養之宮中者，較然不同。夫興獻王往矣，稱之為皇叔父，鬼神固不能無疑也。今聖母之迎也，稱皇叔母，則當以君臣禮見，恐子無臣母之義。禮長子不得為人後，況興獻王惟生皇上一人，利天下而為人後，恐子無自絕父母之義。故皇上為繼統武宗而得尊崇其親則可，謂嗣孝宗以自絕其親則不可。或以大統不可絕為說者，則將繼孝宗乎？繼武宗乎？夫統與嗣不同，非必父死子立也。漢文帝承惠帝之後，則弟繼，宣帝承昭帝之後，則以兄孫繼，若必強奪此父子之親，建彼父子之號，然後謂之繼統，則古當有稱高伯祖皇伯考者，皆不得謂之統矣。臣竊謂今日之禮，宜別為興獻王立廟京師。<br>　　使得隆尊親之孝，且使母以子貴，尊與父同，則興獻王不失其為父，聖母不失其為母矣。<br>　　世宗覽到此疏，不禁心喜道：「此論一出，我父子得恩義兩全了。」即命司禮監攜著原疏，示諭閣臣道：「此議實遵祖訓，拘古禮，爾等休得誤朕！」楊廷和將原疏一瞧，便道：「新進書生，曉得甚麼大體！」言已，即將原疏封還。司禮監仍然持入，還報世宗。世宗即御文華殿，召楊廷和、蔣冕、毛紀入諭道：「至親莫若父母，卿等所言，雖有見地，但朕把罔極深恩，毫不報答，如何為子？如何為君？今擬尊父為興獻皇帝，母為興獻皇后，祖母為康壽皇太后，卿等應曲體朕意，毋使朕為不孝罪人呢！」區區尊諡，未必果為大孝。廷和等不以為然，但奉召入殿，不便當面爭執，只好默默而退。待退朝後，復由三閣臣會議，再擬定一篇奏疏，呈入上覽，略云：<br>　　皇上聖孝，出於天性，臣等雖愚，夫豈不知。禮謂所後者為父母，而以其所生者為伯叔父母，蓋不惟降其服而又異其名也。臣等不敢阿諛將順，謹再直言瀆陳！<br>　　疏入不報。給事中朱鳴陽、史於光，及御史王溱、盧瓊等，又交章劾璁，其詞云：<br>　　臣等聞興獻王尊號，未蒙聖裁，大小之臣，皆疑陛下垂省張璁之說耳。陛下以興獻王長子，不得已入承大統，雖拘長子不得為人後之說，璁乃謂統嗣不同，豈得謂會通之宜乎？又欲別廟興獻王於京師，此大不可。昔魯桓僖宮災，孔子在陳聞火，曰其桓僖乎？以非正也。如廟興獻王於京師，在今日則有朱熹兩廟爭較之嫌，在他日則有魯僖躋閔之失，乞將張璁斥罰，以杜邪言，以維禮教，則不勝幸甚！<br>　　各疏次第奏入，世宗一味固執，始終不從。嗣興獻王妃蔣氏，已到通州，聞朝議欲考孝宗，不禁憤恚道：「是我親生的兒子，奈何謂他人父？謂他人母？」婦人尤覺器小。並諭朝使道：「爾等受職為官，父母等猶承寵誥，我子為帝，興獻王的尊稱，至今未定，我還到京去做什麼？」說至此，竟嗚嗚咽咽的哭將起來。描摹盡致。朝使等奉命恭迎，瞧著這般形狀，反致不安，只好入報世宗。世宗聞報，涕泣不止，入稟張太后，情願避位歸藩，奉母終養。也會做作。張太后一面慰留，一面飭閣臣妥議，楊廷和無可奈何，始代為草敕，略言：「朕奉聖母慈壽皇太后懿旨，慈壽皇太后即張太后，武宗五年，以寘鐇平定，上太后尊號曰慈壽。以朕纘承大統，本生父興獻王宜稱興獻帝，母宜稱興獻後。憲廟貴妃邵氏稱皇太后，即興獻王母。仰承慈命，不敢固違」云云。在廷和的意思，以為這次禮議，未合古訓，只因上意難違，不得已借母后為詞，搪塞過去，顯見得閣臣禮部，都是守正不阿，免得後人訾議了。誰知張璁得步進步，又上《大禮或問》一書，且謂：「議禮立制，權出天子，應奮獨斷，揭父子大倫，明告中外。」於是世宗又復心動。適值禮官上迎母禮儀，謂宜從東安門入，世宗不待瞧畢，即將原議擲還。禮官再行具議，改從大明東門，世宗意仍未懌，竟奮筆批示道：「聖母至京！應從中門入，謁見太廟。」總算乾綱奮斷。這批示頒將下來，朝議又是嘩然。朝臣也徒知聚訟。大眾都說：「婦人無入廟禮。太廟尊嚴，更非婦人所宜入。」那時張璁又來辯論道：「天子雖尊，豈可無母？難道可從偏門出入麼？古禮婦三日廟見，何嘗無謁廟禮。九廟祭祀，後亦與祭，怎得謂太廟不宜入呢？」張璁之議，雖是拘泥，然廷議更屬不通，無怪為張璁所扼。世宗又飭錦衣衛安排儀仗，出迎聖母。禮部上言，請用王妃儀仗，世宗不聽，乃備齊全副鑾駕﹔迎母自中門入都，謁見太廟。楊廷和以璁多異議，心甚怏怏，遂授意吏部，出除南京主事。璁雖南去，世宗已先入璁言，復頒下手詔，擬於興獻帝後，加一皇字。楊廷和等復上疏諫阻，世宗概置不理。巧值嘉靖元年正月，清寧宮後殿被火，廷和等趁這機會，奏稱：「宮殿被災，恐因興獻帝後加稱，未安列聖神靈，特此示儆」云云。給事中鄧繼曾，亦上言：「天有五行，火實主禮，人有五事，火實主言。名不正即言不順，言不順即禮不興，所以有此火災。」恐怕未必。世宗頗為感懼，乃勉徇眾請，稱孝宗為皇考。慈壽皇太后為聖母，興獻帝後為本生父母，暫將皇字擱起。稱孝宗帝後為繼父母，稱興獻帝後為本生父母，兩言可決，於義最&#24650;，聚訟何為乎？<br>　　過了兩月，因世宗冊後陳氏，特上兩宮尊號，稱慈壽皇太后為昭聖慈壽皇太后，武宗皇后為莊肅皇后，皇太后邵氏為壽安皇太后，興獻後為興國太后，萱蔭同春，夭桃啟化，好算是兩宮合德，一室太和。老天無意做人美，偏偏壽安皇太后邵氏，生起病來，醫藥無效，竟爾崩逝。這位邵太后本憲宗貴妃，為興獻王母，興王就藩，母妃例不得行，仍住宮中。所以不必奉迎。及世宗入繼大統，邵年已老，雙目失明，喜孫為帝，摸世宗身，自頂至踵，歡笑不絕。至是得病歸天，世宗仍欲祔葬茂陵，即憲宗墓。屢下廷議。禮官不敢固爭。楊廷和等上疏，只托言：「祖陵久窆，不應屢興工作，驚動神靈。」世宗不納，決意祔葬，只別祀奉慈殿罷了。禮部尚書毛澄，以議禮未&#24650;，懮恚成疾，抗疏乞休，至五六次，未邀允准。既而疾甚，又復申請，乃准奏令歸。澄匆匆就道，舟至興濟，竟致謝世。先是澄在部時，申議大禮，世宗嘗遣中官諭意，澄奮然道：「老臣雖是昏耄，要不能隳棄古禮，只有歸去一法，概不與聞便了。」以道事君，不合則去，毛澄有焉。惟世宗頗器重毛澄，雖再三忤旨，恩禮不衰。及聞澄病歿道中，猶加惋悼，贈為少傅，諡曰文簡，這且休表。<br>　　且說世宗改元以後，除廷議大禮，紛紛爭論外，甘肅、河南、山東數省，亦迭有亂警。甘肅巡撫許銘，與總兵官李隆不睦，隆唆部兵毆殺許銘，居然作亂。世宗起用陳九疇為僉都御史，巡撫甘肅，按驗銘事，誅隆及叛黨數人，才得平靖。河南、山東的亂事，係由青州礦盜王堂等，流劫東昌、兗州、濟南，殺指揮楊浩。有旨限山東將吏，即日蕩平，將吏等恐遭嚴譴，分道逐賊，賊不便屯聚，流入河南。嗣經提督軍務右都御史俞諫，調集兩畿、山東、河南各軍，悉力圍剿，方把流賊一律掃除。錄此兩事，以昭事實，否則嘉靖初年，豈竟除議禮外，無他事耶？<br>　　嘉靖二年夏季，西北大旱，秋季南畿大水，世宗未免懮懼。太監崔文，奏稱修醮可以禳禍，乃召見方士邵元節等，在宮中設立醮壇，日夕不絕。香花燈燭，時時降召真仙，鑼鈸幢幡，處處宣揚法號。又揀年輕內監二十人，改服道裝，學誦經懺等事，所有乾清宮、坤寧宮、西天廠、西番廠、漢經廠、五花宮、西暖閣、東次閣等，次第建醮，幾將九天閶闔，變作修真道院。大學士楊廷和代表閣臣，吏部尚書喬宇代表部臣，俱請斥遠僧道，停罷齋醮。給事中劉最，又劾崔文引進左道，虛糜國帑諸罪狀，乞置重典。世宗非但不從，且謫最為廣德州判官，作為懲一儆百的令典。楊廷和、喬宇等，只好睜著雙眼，由他醮祀。最被謫出京，崔文猶憾最不已，嗾使私人芮景賢，誣奏一本，內稱劉最在途，仍用給事中舊銜，擅乘巨舫，苛待夫役。頓時激動帝怒，立將最逮還京師，拘系獄中，已而革職充戍。世宗之剛愎自用，於此益見。給事中鄭一鵬，目擊時弊，心存救國，因抗疏力諫道：<br>　　臣巡光祿，見正德十六年以來，宮中自常膳外，鮮有所取。邇者禱祀繁興，制用漸廣，乾清、坤寧諸宮，各建齋醮，西天、西番、漢經諸廠，至於五花宮、西暖閣、東次閣，亦各有之。或日夜不絕，或間日一舉，或一日再舉，經筵俱虛設而無所用矣。傷太平之業，失天下之望，莫此為甚。臣謂挾此術者，必皆魏彬、張銳之餘黨，曩以欺先帝，使生民塗炭，海內虛耗，先帝已誤，陛下豈容再誤？陛下急誅之遠之可也。伏願改西天廠為寶訓廠，以貯祖宗御制諸書，西番廠為古訓廠，以貯五經子史諸書，漢經廠為聽納廠，以貯諸臣奏疏，選內臣謹畏者，司其筦鑰。陛下經筵之暇，游息其中，則壽何至不若堯舜？治何至不若唐虞乎？臣雖愚鈍，千慮不無一得，敢乞陛下立停齋祀，放歸方士，如有災禍，由臣身當之。謹此具奏！<br>　　世宗覽奏，方批答道：「天時饑饉，齋祀暫且停止。」未幾又頒內旨，令中官提督蘇杭織造。楊廷和以監織已罷，仍命舉行，實為弊政，當即封還敕旨，直言諫阻，世宗大為不悅。自世宗入都即位，廷和以世宗英敏，雖值衝年，頗足有為，自信可輔導太平，所以軍國重事，不憚諫諍。及大禮議起，先後封還御批凡四次，執奏幾三十疏，世宗雖示優容，意中已是銜恨﹔內侍遂從中挑釁，只說他跋扈專恣，無人臣禮，蟊賊未除，終為國害。說得世宗不能不信。至諫阻織造一事，大忤上意。廷和乃累疏乞休，正在君臣相持的時候，那南京刑部主事桂萼，忽遙上封章，請改稱孝宗為皇伯考，興獻帝為皇考，興國太后為聖母，並錄侍郎席書，員外郎方獻夫二疏以聞。為此一奏，復惹起一番爭執，幾乎興起大獄來了。小子有詩詠道：<br><br>　　甘將唇舌作干戈，可奈無關社稷何。<br>　　一字爭持成互鬥，誰知元氣已銷磨？<br><br>　　畢竟桂萼所奏，有何理由，且看下回詳敘。<br>　　明自太祖得國，至於武宗，蓋已更十主矣。除景帝祁鈺，因變即位外，皆屬父子相傳，無兄終弟及者。惟武宗崩後，獨無子嗣，當時豈無武宗猶子，足承統緒，而必迎立世宗，惹起大禮之議，此實楊廷和等之第一誤事也。世宗既已入嗣，於孝宗固有為後之義，然以毛裡至親，改稱叔父叔母，於情亦有未安。誠使集議之初，即早定本生名號，加以徽稱，使世宗得少申敬禮，則張璁等亦無由乘間進言﹔乃必強詞爭執，激成反對，此尤楊廷和等之第二誤事也。不寧惟是，廷和等身為大臣，既因議禮齟齠，隱忤帝意，則此後宵小進讒，政令未合，亦無自繩愆糾謬，格正君心。蓋君臣之際，已啟嫌疑，雖有正論，亦難邀信。如齋醮一事，明為無益有損之舉，而世宗惑於近言，以致遂非拒諫，其情弊已可見矣。故世宗之剛愎自用，不無可議，而吾謂激成世宗之剛愎者，楊廷和等實主之焉。</font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=54.htm>上一篇</a> &nbsp;&nbsp;&nbsp;&nbsp; <a href=56.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>