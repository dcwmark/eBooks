<html>
<head>
<title>開放文學--歷史通俗演義 - 明史--第八十八回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=86.htm>上一篇</a> &nbsp;&nbsp;&nbsp;&nbsp; <a href=88.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第八十八回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>興黨獄緹騎被傷　媚奸璫生祠迭建</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說魏忠賢既除楊、左諸人，遂擬力翻三案，重修光宗實錄。御史楊維垣，及給事中霍維華，希旨承顏，痛詆劉一&#29149;、韓爌、孫慎行、張問達、周嘉謨、王之寀，及楊漣、左光斗諸人，請旨將《光宗實錄》，續行改修。又有給事中楊所修，請集三案章疏，仿《明倫大典》，編輯成書，頒示天下。《明倫大典》，見世宗時。於是飭修《光宗實錄》，並作《三朝要典》，即神、光、熹三朝。用顧秉謙、黃立極、馮銓為總裁，施鳳來、楊景辰、孟紹虞、曾楚卿為副，極意詆斥東林，暴揚罪惡。挺擊一案，歸罪王之寀，說他開釁骨月，既誣皇祖，並負先帝，雖粉身碎骨，不足蔽辜。紅丸一案，歸罪孫慎行，說他罔上不道，先帝不得正終，皇上不得正始，統由他一人釀成。移宮一案，歸罪楊漣，說他內結王安，外結劉一&#29149;、韓爌，誣蔑選侍，冀邀擁戴首功。大眾咬文嚼字，胡言亂道，瞎鬧了好幾月，才得成書。忠賢令顧秉謙擬御制序文，載入卷首，刊布中外。<br>　　御史盧承欽，又上言：「東林黨人，除顧憲成、李三才、趙南星外，如高攀龍、王圖等，系彼黨中的副帥﹔曹於汴、楊兆京、史記事、魏大中、袁化中等，系彼黨中先鋒﹔丁元薦、沈正宗、李樸、賀烺等，系彼黨中敢死軍人﹔孫丕揚、鄒元標等，系彼黨中土木魔神，宜一切榜示海內，垂為炯戒。」忠賢大喜，悉揭東林黨人姓名，各處張貼。是謂一網打盡。惟黨中魁桀，已大半得罪，尚有高攀龍、繆昌期數人，在籍家居，未曾被逮。崔呈秀又欲殺死數人，聊快己意，遂入白忠賢，先用矯旨去逮高攀龍，攀龍聞緹騎將至，焚香沐浴，手繕遺疏，封固函內，乃授子世儒，且囑道：「事急方啟。」世儒未識情由，只好遵命收藏。攀龍復給令家人，各自寢息，不必驚慌。家人還道他有妙計安排，都放心安睡，到了夜半，攀龍四顧無人，靜悄悄的著衣起&#29248;，加了朝服朝冠，望北叩頭，未免太迂。自投池中。翌晨世儒起來，趨入父寢，揭帳省視，只剩空&#29248;，慌忙四覓，但見案上留有一詩，隱寓自沉的意思。遂走向池中撈取，果得父屍。適值緹騎到來，見了屍骸，無話可說。世儒泣啟遺緘，乃是遺疏數行，略言：「臣雖削籍，曾為大臣，大臣不可辱，辱大臣，與辱國何異？謹北向叩頭，願效屈平遺則，君恩未報，期結來生，望欽使馳此復命！」句句是淚。世儒瞧畢，便繳與緹騎，緹騎攜疏自去。<br>　　攀龍，無錫人，學宗濂、洛，操履篤實，不愧碩行君子，死後無不悲感。惟呈秀尚以為恨，復命將世儒逮獄，問成徒罪，&#34421;蠍無此險毒。再下手逮繆昌期。昌期嘗典試湖廣，策語引趙高、仇士良故事，暗諷魏忠賢。至楊漣劾忠賢二十四罪，或謂亦由昌期屬稿。高攀龍、趙南星回籍，昌期又送他出郊，置酒餞行，執手太息。忠賢營墓玉泉山，乞昌期代撰碑銘，昌期又不允。以此種種積嫌，遂由呈秀慫&#24898;，把他拘來。昌期慷慨對簿，詞氣不撓。許顯純誣他坐贓三千，五毒交加，十指墮落，卒死獄中。一道忠魂，又往西方。<br>　　第三著下手，是逮御史李應升、周宗建、黃尊素，及前蘇鬆巡撫周起元，吏部員外郎周順昌。應升嘗劾魏忠賢，有「千罪萬罪，千真萬真」等語，宗建亦劾忠賢目不識丁，尊素素有智慮，見忌群小，以此一並被逮。會吳中訛言，尊素欲效楊一清誅劉瑾故事，聯絡蘇、杭織造李寔，授他秘計，令殺忠賢。忠賢聞信，忙遣私人至吳，偵探真偽。其實李寔是貪婪無恥，平時嘗諂附魏閹，並不及正德年間的張永，張永、楊一清事。均見前四十六回。一聞有人偵察，便尋邀入署，贈與金銀若干，托他辯明。且言：「自己與故撫起元，夙有嫌隙，或即由他造言污蔑，也未可知。」來人得了賄賂，自然依了李寔的言語，回報忠賢。忠賢翻閱《點將錄》，曾有起元名氏在內，又遣人到李寔處，索取空印白疏，囑李永貞偽為寔奏，誣劾起元撫吳時，乾沒帑金十餘萬，且與攀龍等交好莫逆，謗毀朝廷，就中介紹人士，便是吏部員外郎周順昌。<br>　　看官！這周順昌時已辭職，返居吳縣原籍，為何平白地將他牽入呢？原來魏大中被逮過吳，順昌留住三日，臨別淚下，願以女字大中孫。緹騎屢次促行，順昌瞋目道：「爾等豈無耳目？難道不知世間有好男子周順昌麼？別人怕魏賊，無非畏死，我周順昌且不怕，任你去告訴閹賊罷！」也覺過甚。緹騎入京，一五一十的報告忠賢，忠賢怒甚，就在李寔偽疏中，牽連進去。御史倪文&#28949;，並舉順昌締婚事，奏了一本，當時魏閹權力，賽過皇帝，不過借奏牘為名目，好即出票拘人，當下緹騎復出，飛逮兩週。宗建與順昌同籍，先已逮去，不三日又有緹騎到來，吳中士民，素感順昌恩德，至是都代為不平。蘇撫毛一鷺，召順昌到署，開讀詔書，順昌跪聽甫畢，外面擁入諸生五、六百人，統跪求一鷺，懇他上疏解救。一鷺汗流滿面，言語支吾，緹騎見議久不決，手擲鎖鏈，瑯然有聲，並呵叱道：「東廠逮人，哪個敢來插嘴！」語未已，署外又擁進無數市民，手中都執香一炷，擬為順昌籲請免逮，可巧聽著緹騎大言，便有五人上前，問緹騎道：「聖旨出自皇上，東廠乃敢出旨麼？」緹騎還是厲聲道：「東廠不出旨，何處出旨？」五人聞言，齊聲道：「我道是天子命令，所以偕眾同來，為周吏部請命，不意出自東廠魏太監。」說著時，大眾都嘩噪道：「魏太監是朝廷逆賊，何人不知？你等反替他拿人，真是狐假虎威，打！打！打！」幾個打字說出，各將焚香擲去，一擁而上，縱橫毆擊，當場將緹騎毆斃一人，餘眾亦皆負傷，逾垣逸去。毛一鷺忙奔入內，至廁所避匿，大眾無從找尋，始各散去。恨不令一鷺吃屎。<br>　　順昌遂分繕手書，訣別親友，潛自赴都，入就詔獄。宗建、應升、尊素三人，先已受逮，彼此相見，各自歎息。次日即由許顯純訊鞫，無非是笞杖交下，鎖夾迭加。順昌尤大罵忠賢，被顯純指令隸役，椎落門牙。他且噀血上噴，直至顯純面頰，呼罵益厲，無一語乞哀。顯純即於是夜密囑獄卒，把他結果了性命。三日出屍，皮肉皆腐，僅存鬚髮。宗建橫受箠楚，偃臥不能出聲，顯純尚五日一比，勒令交贓，並痛詆道：「看你還能罵魏公不識一丁麼？」尋即用沙囊壓宗建身，慘斃獄中。尊素知獄卒將要害己，即齧指血為詩，書於枷上，並隔牆呼應升別字道：「我先去了！」言已，即叩首謝君父，觸牆而死。越日，應升亦死。起元籍隸海澄，離京較遠，及被逮至京，順昌等均已遇害，顯純更橫加拷掠，迫令繳贓十萬。起元兩袖清風，哪裡來此巨款？只把這身命相抵，朝笞夜杖，血肉模糊，自然也同歸於盡了。時人以順昌等慘死詔獄，與楊、左諸人相同，遂與高、繆兩賢，並稱為後七君子。<br>　　此外屈死的人，也屬不少，但資望不及諸賢，未免聲名較減，小子也不忍再錄。惟前刑部侍郎王之寀，後來亦被逮入京，下獄瘐死。前禮部尚書孫慎行，坐戍寧夏，還是知府曾櫻，令他從緩數月。慎行未行，忠賢已敗，才得免罪。這兩人關係三案，小子不能不詳。又有吳中五人墓，合葬虎邱，傳播人口，雖是市中百姓，恰也旌表萬年。大書特書，隱為後人表率。看官聽說！這五人便是吳中市民的代表，叫作顏佩韋、楊念如、周文元、馬杰、沈揚。<br>　　先是緹騎被逐，毛一鷺即飛章告變，忠賢恰也驚心，忙飭一鷺查緝首犯。一鷺本魏閹義兒，好容易謀得巡撫，他本無才無能，乾不了什麼事，幸知府寇慎，及吳縣令陳文瑞，愛民有道，頗洽輿情。當下由一鷺下書，令府縣辦了此案。寇、陳兩官，自巡市中，曉諭商民，叫他報明首犯，餘俱從赦。商民尚未肯說明，還是那五人挺身自首，直認不諱。寇慎不得不將他拘住，稟知一鷺。一鷺又報告忠賢，忠賢令就地正法。五人被縛至市，由知府寇慎監刑，號炮一聲，勢將就戮。五人回顧寇慎道：「公系好官，應知我等好義，並非好亂呢。」說罷，延頸就刃，面色如生。寇慎恰也不忍，但箭在弦上，不得不發，只得令市民好好收屍，含淚回署去訖。惟緹騎經此一擊，後來不敢逕出都門，忠賢也恐人心激變，稍從斂戢，是惡貫滿盈，天道有知，也不容他再橫行了。這且表過不提。<br>　　且說蘇、杭織造李寔，因前時被人造謠，幾乎罹罪，嗣蒙忠賢開脫，任職如故，不由得感激異常。浙江巡撫潘汝楨，又是個篾片官兒，平時很巴結魏閹，尋見魏閹勢力愈大，越想討好，每與李寔商議，要籌畫一個特別法兒，買動魏閹歡心。李寔很表同情，奈急切無從設法。汝楨日夜籌思，居然計上心來，不待與李寔商量，便即奏聞。看官道是何法？乃請就西湖勝地，辟一佳壤，為忠賢建築生祠。卻是妙法，為他人所未及。忠賢得疏，喜歡的了不得，當即矯旨嘉獎。湖上舊有關壯繆、岳武穆兩祠，相距不過半里，中留隙地，汝楨遂擇這隙地中，鳩工庀材，創建祠宇，規模宏敞，氣象輝煌，比關、岳兩祠，壯麗數倍。關、岳有靈，應該把他殛毀。李寔被汝楨走了先著，自悔落後，急忙補上奏章，乞授杭州衛百戶沈尚文等，永守祠宇，世為祝釐崇報，中旨自然照准，並賜名普德，由閣臣撰文書丹，侈述功勛。祠已落成，李、潘兩人，朔望嘗親去拈香，真個是必恭必敬，不愆不忘。挖苦得妙。孰意一人創起，百人效尤，各地寡廉鮮恥的狗官，紛紛請援例建祠，無不邀准。且中旨命毀天下書院，正好就書院基址，改築魏公祠，恰是一舉兩便。不到一年，魏忠賢的生祠，幾遍天下，小子試錄表如下：<br>　　蘇州　普惠祠。松江　德馨祠。巡撫毛一鷺，巡按徐吉同建。淮安　瞻德祠。揚州　沾恩祠。總督漕運郭尚友，巡撫宋楨模、許其孝同建。蘆溝橋　隆恩祠。工部郎中曾國楨建。崇文門　廣仁祠。宣武門懋勛祠。順天府通判孫如冽，府尹李春茂，巡撫劉詔，巡按卓邁，戶部主事張化愚同建。濟寧　昭德祠。河東　褒勛祠。巡撫李精白，巡按李燦然、黃憲卿，及漕運郭尚友同建。河南　戴德祠。成德祠。巡撫郭宗光，巡按鮑奇謀，守道周鏘同建。山西　報功祠。巡撫牟志夔、曹爾楨，巡按劉弘光同建。大同　嘉德祠。巡撫王占，巡按張素養，汪裕同建。登萊　報德祠。巡按李嵩建。湖廣　隆仁祠。巡撫姚宗文，巡按溫&#33263;謨同建。四川　顯德祠。工部侍郎何宗聖建。陝西　祝恩祠。巡撫朱童蒙，巡按莊謙、王大中同建。徽州　崇德祠。知府頡鵬建。通州　懷仁祠。督漕內監李道建。昌平二鎮亦屬通州。崇仁祠。彰德祠。總督閻鳴泰建。密雲崇功祠。巡撫劉詔，巡按倪文&#28949;同建。江西　隆德祠。巡撫楊廷憲，巡按劉述祖同建。林衡署中永愛祠。庶吉士李若林建。嘉蔬署中洽恩祠。上林署中存仁祠。上林監丞張永祚建。<br>　　上述各祠，次第建設，鬥巧競工，所供小像，多用沈香雕就，冠用冕旒，五官四肢，宛轉如生人。腹中肺腑，均用金玉珠寶妝成。何不用狼心狗肺相代？髻上穴空一隙，俾簪四時香花。聞有一祠中像頭稍大，不能容冠，匠人性急，把頭削小，一閹抱頭大哭，嚴責匠人，罰令長跪三日三夜，才得了事。統觀上述諸祠，只供忠賢生像，惜未將奉聖娘娘一並供入，猶為缺點。每祠落成，無不拜疏奏聞。疏詞揄揚，一如頌聖，稱他堯天舜德，至聖至神，何不去嘗忠賢糞穢？閣臣亦輒用駢文褒答，督餉尚書黃運泰，迎忠賢生像，甚至五拜五稽首，稱為九千歲。獨薊州道胡士容，不願築祠，為忠賢所知，矯旨逮問。遵化道耿如杞，入祠不拜，亦即受逮，由許顯純訊問拷掠，都累得九死一生。所有建祠碑文，多半施鳳來手筆，所有擬旨褒答，多出王瑞圖手筆。忠賢均擢他為禮部尚書，兼東閣大學士，入預機務。馮銓、顧秉謙反為同黨所軋，相繼歸休。到了天啟七年，監生陸萬齡，請以忠賢配孔子，忠賢父配啟聖公，疏中大意，謂：「孔子作春秋，魏公作要典﹔孔子誅少正卯，魏公誅東林黨人。理應並尊，同祠國子監。」司業林釪：見疏大笑，援筆塗抹，即夕掛冠自去。嗣經司業朱之俊代為奏請，竟得俞允，林釪反坐是削籍。小子有詩歎道：<br>　　媚奧何如媚灶靈，蛆蠅甘爾逐羶腥。<br>　　一般廉恥銷磨盡，剩得污名穢簡青。<br>　　建祠以後，有無荒謬事情，容俟下回續敘。<br>　　崔、魏力翻三案，非真欲翻三案也，為陷害東林黨計耳。前六君子，與後七君子，合成十三人，為逆閹搆陷，死節較著。而高攀龍之自溺池中，最為得當而死，無辜被逮，不死不止，與其死於黑索之下，何若死於白水之間？所謂蟬蛻塵穢，皭然泥而不滓者也。顏佩韋、楊念如等五人，率眾毆擊緹騎，雖似有幹國法，實足為一時快意之舉。逆閹可以擅旨，市民亦何嘗不可擅為？況經此一毆，緹騎乃不敢輕出國門，犧牲者僅五人生命，保全者不止什百。虎邱遺壟，彪炳千秋，不亦宜乎？潘汝楨創築生祠，遂致各地效尤，遍及全國，觀其廉恥道喪，本不值污諸筆墨，但為世道人心計，不得不表而出之，為後世戒。語有之：「豹死留皮，人死留名，」後之人毋污名節，庶不負記者苦心雲。</font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=86.htm>上一篇</a> &nbsp;&nbsp;&nbsp;&nbsp; <a href=88.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>