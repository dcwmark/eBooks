<html>
<head>
<title>開放文學--歷史通俗演義 - 明史--第八十六回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=84.htm>上一篇</a> &nbsp;&nbsp;&nbsp;&nbsp; <a href=86.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第八十六回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>趙中丞蕩平妖寇　楊都諫糾劾權閹</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說朱燮元接著家報，系是父歿的訃音，燮元忠考性成，自然悲號不止。當由眾將上前勸慰，才行停淚，即上疏乞歸居喪，熹宗不得不准，特命偏沅巡撫閔夢得繼任。奢、安兩酋，因部眾凋零，暫擬休養，彼此按兵不動，且至後文再提。且說西南鏖兵的時候，山東亦出一妖徒徐鴻儒，揭竿作亂。先是深州人王森，嘗救一妖狐，藏狐斷尾，頗有異香，以此煽惑愚民，斂錢聚眾，號為聞香教，亦名白蓮教，自稱教主，收集徒侶，有大小傳頭及會王諸名目，蔓延各省。嗣森為有司所拘，下獄瘐死，遺有巨萬家資，由森子好賢承受。好賢散財結客，與武邑人於弘志，及巨野人徐鴻儒互相往來，密圖叛亂，好賢席有父產，何妨酒食逍遙，乃必結黨營謀，自尋死路，真是何苦！約於天啟二年八月望日，三方同起。鴻儒製造甲械，號召黨羽，免不得泄漏風聲，當由地方官吏，派兵往捕。鴻儒不及待約，先期發難，便在卞家屯刑牲誓眾，令黨徒各挈家屬，寄居梁山泊，然後起兵兩路，一攻魏家莊，一攻梁家樓。兩處都被得手，遂進陷巨野縣城，僭號中興福烈帝，稱大成興勝元年。據一縣城，便僭稱帝，想亦自知不久，遂竊帝號以自娛。一時不及制辦冠服，只令大眾用紅巾包頭，算作標記便了。明太祖起兵，曾投入紅巾黨，鴻儒豈亦欲效明太祖耶？<br>　　巨野既陷，轉趨鄆城，鄆城無兵可守，知縣餘子翼，偷生惜命，一溜煙的逃走。於是曹濮一帶，相繼震動。兗西道閻調羹，飛書至省會乞援，巡撫都御史趙彥，忙檄同總河侍郎陳道亨，合兵剿辦，一面奏報明廷。廷議以小丑跳樑，不甚可慮，只命趙彥趕緊蕩平。趙彥職任疆圻，恰也無從推諉，怎奈山東武備久虛，重兵難集，且因遼事日亟，朝廷日括遼餉，幾已把所有地皮，盡行剝去，此時餉缺兵稀，如何平亂？當下趙彥奉命，無法可施，不得已暮練鄉勇，權時救急。既而鄒、滕兩縣，警報迭傳，鄒縣署印通判鄭一杰，至滕縣知縣姚之胤，都逃得不知去向，兩城俱被匪徒占去。趙彥即飭都司楊國盛、廖棟等，帶著兵勇，前去截擊。那匪徒本無紀律，亦無勇謀，不過借著一些江湖賣藝的幻技，說是能剪紙成人，撒豆成兵，哄騙這愚夫愚婦，嚇走那庸吏庸官。此次楊、廖兩都司，居然有點膽量，效力殺賊，一班烏合的黨徒，哪裡是兩將對手？殺一陣，敗一陣，紛紛如鳥獸散去，不數日便克復鄆城，奪還巨野。但官軍雖屢獲勝仗，賊勢終是未衰，這邊奔散，那邊嘯聚，楊國盛、廖棟，日夕追剿，也不免疲於奔命。趙彥乃上言妖賊日眾，官兵日敝，乞截住京操班軍，及廣東援遼軍，留備徵調。並薦故大同總兵楊肇基，統山東軍討賊，朝旨一一照准。<br>　　肇基尚未到山東，鴻儒已令賊黨潛襲兗州，為知縣楊炳所敗，也有這個好知縣。移犯夏鎮、韓莊。夏鎮近彭家口，為運河孔道，適有糧船四十餘艘，運往京師，經過此地，偏為賊目詷知，糾眾劫奪，糧船上沒甚防兵，如何阻攔得住？不消半刻工夫，被他連船劫去，侍郎陳道亨聞警，飛章告急，虧得沙溝營姚文慶，招集軍壯鄉勇，臨流阻截，擒賊十一人，殺賊五十餘人，賊眾竄走，方將漕艘奪回，運道復通。賊眾奔回滕縣，與鄒縣賊會合，同攻曲阜，共計馬步四萬餘，擁至城下。知縣孔聞禮，率城中丁壯，極力捍御，飛矢擲石，斃賊甚眾。不愧孔氏後裔。賊料不能克，撤圍引去。道經楊國盛軍營，他竟出其不意，襲擊過去。國盛措手不及，跳身走免，游擊張榜等均戰歿，營內糧草器械，俱沒入賊中。賊燄復盛，揚言當先取兗州，繼取濟南。武邑於弘志，也殺人祭旗，起應鴻儒，王好賢亦倡亂深州，還有艾山賊趙大，奉劉永民為主，得死黨二十八人，各用五色塗面，謂上應二十八宿，彷彿兒戲。聚眾至二萬餘人，合鄒、滕賊眾，共得一十七支。省會中的警報，好似雪片相似。趙彥以悍賊聚鄒、滕間，鴻儒復在鄒縣居住，擬先攻鄒縣，為擒渠計。副使徐從治進言道：「攻堅不若攻瑕，搗實不如搗虛，去他羽翼，那兩城悍賊，亦當膽落，渠魁辦不難就擒了。」趙彥尚在遲疑，可巧楊肇基到來，會商軍務，亦賀同從治計劃。當下發兵往剿，分徇武邑、艾山。已而武邑捷聞，於賊弘志擊斃，接連又是艾山捷報，生擒了劉永明，趙彥即批令就地正法。永明臨刑，尚自稱寡人，官兵傳為笑話。煞是可笑。彥即偕肇基同赴兗州，至演武場閱兵，驀聞賊眾已到城下，肇基即起身出戰，命楊國盛為左翼，廖棟為右翼，兩翼分擊，斃賊千餘人，賊眾倉皇敗退，復回滕縣去了。實是無用。<br>　　肇基既獲勝仗，遂與趙彥定計攻鄒，大軍齊發，共趨鄒城，途次聞賊眾精銳，&#40597;集嶧山，乃令游兵至鄒，牽制城中守賊，自率大軍逕襲嶧山。賊眾未曾防備，突被殺入，多作刀頭之鬼，有一小半逃回鄒城，趙撫、楊總兵，即追薄城下，鴻儒自知窮蹙，與黨魁高尚賓、歐陽德、酆九敘、許道清等，誓死堅守，屢攻不下。鄒、滕兩縣，相為犄角，趙彥料滕縣未復，鄒亦難克，遂遣楊國盛、廖棟等，攻拔滕縣，又大破賊黨於沙河，鄒城乃成孤立。官軍築起長圍，困得水泄不通，漸漸的城中食盡，守卒統有饑色。趙彥下令招降，除鴻儒外，一概免死。偽都督侯五，偽總兵魏七等，遂拔去城上旗幟，情願投誠。鴻儒單騎夜走，甫出城闉，即被官兵擒住。趙彥等乃入城宣撫，安插鄉民二萬餘人，收穫軍資無算，遂將鴻儒檻送京師，照例磔死。鴻儒受刑時，仰天歎道：「我與王好賢父子，經營二十年，黨羽不下二百萬，乃先期泄謀，致遭此敗，豈非天意？」項羽烏江自刎，稱為天意，鴻儒亦欲援天自解，真是不度德，不量力。總計鴻儒舉事，凡七閱月，盡行滅亡。王好賢聞鴻儒伏法，遁走薊州，私挈家屬二十餘人，南奔揚州，後來事露被擒，也遭駢戮。該死。明廷錄平賊功，擢趙彥為兵部尚書，楊肇基以下，進秩有差。趙彥查得五經博士孟承光，系亞聖後裔，鄒城被陷時，為賊所執，不屈遇害，至是並上書奏聞。又經御史等申請撫恤，乃下旨准奏，修葺孟廟，光復孟祀，且不必說。<br>　　再說魏忠賢專寵怙權，由司禮秉筆監，提督東廠，車馬儀衛，僭擬乘輿，任用同黨田爾耕，掌廠衛事，許顯純為鎮撫司理刑，羅織善類，屠害忠良，呼號敲撲的聲音，晝夜不絕。楊漣已任左副都御史，目擊忠賢不法情狀，忍無可忍，遂劾忠賢二十四大罪。略云：<br>　　太監魏忠賢者，本市井無賴，中年淨身，夤入內地，初猶謬為小忠小佞以倖恩，繼乃敢為大奸大惡以亂政，今請列其罪狀，為陛下言之！祖制擬旨，專責閣臣，自忠賢擅權，多出傳奉，或逕自內批，壞祖宗政體，大罪一﹔劉一&#29149;、周嘉謨，皆顧命大臣也，忠賢令其黨論去，急於翦己之忌，不容陛下不改父之臣，大罪二﹔先帝賓天，實有隱憾，孫慎行、鄒元標以公義發憤，悉為忠賢排去，顧於黨護選侍之沈&#15670;，曲意綢繆，終加蟒玉，親亂賊而仇忠義，大罪三﹔王紀為司寇，執法如山，鐘羽正為司空，清修如鶴，忠賢構黨斥逐，必不容盛時有正色立朝之臣，大罪四﹔國家最重，無如枚卜，忠賢一手握定，力阻首推之孫慎行、盛以宏，更為他詞以錮其出，是真欲門生宰相乎？大罪五﹔爵人於朝，莫重廷推，去歲南太宰，北少宰，俱用陪推，一時名賢不安於位，顛倒銓政，掉弄機權，大罪六﹔聖政初新，正資忠直，乃滿朝薦文震孟、江秉謙、侯震暘等，抗論稍忤，立行貶黜，屢經恩典，竟阻賜環，長安謂天子之怒易解，忠賢之怒難調，大罪七﹔然猶曰外廷臣子也，傳聞宮中有一舊貴人，以德性貞靜，荷聖上寵注，忠賢恐其露己驕橫。托言急病，置之死地，即指馮貴人，《紀事本末》作胡貴人。大罪八﹔猶曰無名封也，裕妃以有娠傳封，中外方為慶幸，忠賢惡其不附己，矯旨勒令自盡，大罪九﹔猶曰在妃嬪也，中宮有慶，已經成男，忽然告隕，虹流電繞之祥，變為飛星墮月之慘，傳聞忠賢與奉聖夫人，實有謀焉，大罪十﹔先帝在青宮四十年，操心慮患，所以護持孤危者，惟王安一人，即陛下倉猝受命，擁衛防維，安亦不可謂無勞？忠賢以私忿矯旨，掩殺於南海子，是不但仇王安，而實敢仇先帝之老僕，略無顧忌，大罪十一﹔今日獎賞，明日祠額，要挾無窮，王言屢褻，近又於河間府毀人房屋，以建牌坊，鏤鳳雕龍，干雲插漢，又不止於塋地擅用朝官，規制僭擬陵寢而已，大罪十二﹔今日蔭中書，明日蔭錦衣，金吾之堂，口皆乳臭，誥敕之館，目不識丁，如魏良弼、魏良卿及傅應星等，濫襲恩蔭，褻越朝常，大罪十三﹔用立枷之法以示威，戚畹家人，駢首畢命，意欲誣陷國戚，動搖中宮，若非閣臣力持，言官糾正，椒房之戚，又興大獄矣，大罪十四﹔良鄉生員章士魁，以爭煤窯，傷忠賢墳脈，遂托言開礦而致之死，趙高鹿可為馬，忠賢煤可為礦，大罪十五﹔王思敬以牧地細事，逕置囚阱，草菅士命，使青燐赤璧之氣，先結於壁宮泮藻之間，大罪十六﹔科臣周士樸，執糾織監，原是在工言工，忠賢竟停其升遷，使吏部不得專銓除，言官不敢司封駁，大罪十七﹔北鎮撫劉僑，不肯殺人媚人，忠賢以不善鍛鍊，遂致削籍，大明之律令可不守，忠賢之命令不可不遵，大罪十八﹔魏大中為吏科，遵旨蒞任，忽傳旨切責，及大中回奏，台省交章，又再褻王言，煌煌綸綍，朝夕紛更，大罪十九﹔東廠之設，原以緝奸，自忠賢任事，日以快私仇行傾陷為事，投匭告密，日夜未已，勢不至興同文之獄，刊黨錮之碑不止，當年西廠汪直之僭，未足語此，大罪二十﹔邊警未息，內外戒嚴，東廠緝訪何事，前韓宗功潛入長安，偵探虛實，實主忠賢司房之邸，事露始去，假令天不悔禍，宗功事成，未知九廟祖靈，安頓何地？大罪二十一﹔祖制不蓄內兵，原有深意，忠賢與奸相沈&#15670;，創立內操，藪匿姦宄，安知無大盜刺客，潛入其中，一旦變生肘腋，可為深慮，大罪二十二﹔忠賢進香涿州，警蹕傳呼，清塵&#22443;道，人以為御駕出幸，及其歸也，改駕駟馬，羽幢青蓋，夾護環遮，則儼然乘輿矣，大罪二十三﹔夫寵極則驕，恩多成怨。聞今春忠賢走馬御前，陛下射殺其馬，貸以不死，忠賢不自伏罪，進有傲色，退有怨言，朝夕提防，介介不釋，從來亂臣賊子，只爭一念放肆，遂至不可收拾，奈何養虎兕於肘腋間乎？此又寸臠忠賢，不足蔽其辜者，大罪二十四。凡此逆跡，昭然在人耳目，乃內廷畏禍而不敢言，外廷結舌而莫敢奏，間或姦伏敗露，又有奉聖夫人為之彌縫，更相表裡，迭為呼應。伏望陛下大發雷霆，集文武勛戚，敕刑部嚴訊以正國法，並出奉聖夫人於外，以消隱懮，臣死且不朽矣！謹奏。<br>　　漣繕折已畢，本欲因熹宗早朝，當面呈遞，偏偏次日免朝，漣恐再宿機泄，不得已照例封入，自己繕寫奏稿，尚恐再宿機泄，可見魏閹心腹，已遍都門。當已有魏閹心腹，走漏風聲。忠賢也頗惶迫，往謁閣臣韓爌，請代為解免。爌嚴行拒絕。忠賢不得已泣訴御前，並托客氏從旁洗飾。熹宗本是個麻木不仁的人物，總道客、魏理直，楊漣理曲，便令魏廣微擬旨斥漣。廣微雖備位輔臣，無異權閹走狗，所擬詔旨，格外嚴厲。忠賢且佯辭東廠，自願出宮，又經熹宗再三慰諭，接連三日輟朝。至第四日，方御皇極門，兩旁群閹夾侍，刀劍森立，漣欲對仗再劾，偏已有旨傳下，敕左班諸臣，不得擅出奏事。比周厲監謗，厲害十倍。於是廷臣大憤，罷朝以後，各去繕備奏章，陸續上陳。給事有魏大中、許譽卿等，御史有劉業、楊玉珂等，京卿有太常卿胡世賞，祭酒蔡毅中等，勛戚有撫寧侯朱國弼等，先後糾劾忠賢，不下百餘疏，或單銜，或聯名，無不危悚激切，均不見報。陳道亨調任南京兵部尚書，已引疾杜門，不與公事，乃見楊漣參疏，奮然出署，聯合南京部院九卿諸大臣，剴切敷陳，拜表至京，只博得一頓訓斥。道亨決計致仕，潔身引去。無道明隱，正在此時。大學士葉向高，及禮部尚書翁正春，請將忠賢遣歸私第，聊塞眾謗，熹宗仍然不從。工部郎中萬&#29149;，實在看不過去，便上言：「內廷外朝，只知忠賢，不知陛下，豈可尚留左右」等語。忠賢正憤無所發，見了此疏，大怒道：「一個小小官兒，也敢到太歲頭上動土麼？若再不嚴辦，還當了得。」隨即傳出矯旨，廷杖萬寀百下，一班腐豎，接了此諭，都跑到萬寀寓中，把&#29149;扯出，你一拳，我一腳，且牽且毆，及牽到闕下，已是氣息奄奄，哪禁得刑杖交加，慘酷備至。小子有詩歎道：<br>　　古刑不上大夫身，何物權閹毒搢紳？<br>　　試看明廷笞杖日，恨無飛劍戮奸人。<br>　　未知萬寀性命如何，且至下回續敘。<br>　　徐鴻儒一外妖也，魏忠賢一內孽也，古稱在外為奸，在內為宄，姦宄交作，禍必隨之。吾謂妖孽之萌，尤甚於姦宄，而內孽尤甚於外妖。鴻儒舉事，僅七閱月，即報蕩平，忠賢蟠踞宮禁，甚至內外大臣，彈劾至百餘疏，尚不能動其分毫。伊古以來，殆未有得君如忠賢者。觀都御史楊漣一疏，覺忠賢不法情狀，罪不容死，外如群臣各奏，明史雖多未錄述，而大致應亦從同，熹宗違眾庇私，甘為盅惑而不悟，是誠何心？竊不禁為之恨恨矣！</font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=84.htm>上一篇</a> &nbsp;&nbsp;&nbsp;&nbsp; <a href=86.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>