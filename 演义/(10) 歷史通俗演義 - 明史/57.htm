<html>
<head>
<title>開放文學--歷史通俗演義 - 明史--第五十八回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=56.htm>上一篇</a> &nbsp;&nbsp;&nbsp;&nbsp; <a href=58.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第五十八回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>胡世寧創議棄邊陲　邵元節祈嗣邀殊寵</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說盧蘇、王受，系岑猛餘黨，既陷田州，並寇思恩。右江一帶，人情&#27769;&#27769;，或說岑猛未死，或說猛黨勾結安南，已陷思恩州，正是市中有虎，杯影成蛇。姚鏌力不能制。飛檄調兵，藩臬諸司，與鏌有隙，叉倡言「猛實未誅，鏌為所給」等語。御史石金聞悉，遂劾鏌攘剿無策，輕信罔上，惹得世宗動怒，飭革鏌職，授王守仁為兵部尚書，總督兩廣軍務，往討田州，一面即用御史石金為巡按，同赴廣西。守仁到任，聞蘇、受二寇，勢燄頗盛，遂與石金商議，改剿為撫。乃使人招諭田州，令來謝罪。蘇、受疑懼，不敢逕至。守仁復遣使與誓，決不相欺。蘇、受乃盛兵自衛，來轅赴約。經守仁開誠告誡，二人踴躍羅拜，自縛待罪。守仁數責罪狀，各杖數十，才諭歸俟命。已而馳入蘇、受營中，撫定叛眾，乃繕疏遙陳，略言：「田州外捍交趾，縱使得克，別置流官，亦恐兵弱財匱，易生他變，且岑氏世效邊功，欲治田州，仍非岑氏子孫不可。現請降府為州，以猛子邦相為吏目，署行州事，設巡檢司十九處，令蘇、受等為巡檢。惟思恩府未曾被陷，仍設流官，命他統轄田州。邦相以下，悉遵約束」云云。<br>　　朝旨報可。守仁遂依疏處置，田州以安。<br>　　嗣守仁自田州還省，父老遮道攀轅，稟稱斷藤峽猺，又復猖獗，盤踞三百餘里，大為民害。守仁乃留住南寧，佯為罷遣諸軍，示不再用，暗中卻檄令盧蘇、王受，囑他攻斷藤峽，立功自贖。蘇、受奉守仁令，潛軍突出，連破斷藤峽諸寨，誅匪首，散脅從，藤峽復寧。守仁上蘇、受功，賞賚有加。惟尚書桂萼，令乘機取交趾，守仁不應，桂萼遂劾守仁征撫交失，停止獎諭。未幾守仁得疾，表乞骸骨，且舉鄖陽巡撫林富自代，朝命尚未復頒，守仁因病日加重，不及待命，離任竟歸，行至南安，一瞑長逝。桂萼復說他擅離職守，請世宗毋予恤典，且停世襲。失志則夤緣當道，得志則媢嫉同僚，這是小人通病。獨江西軍民，素懷守仁德惠，靈輀所經，無不縞素哭臨，香花載道，哀奠盈郊。直道尚在人心，忠魂亦堪自慰。至穆宗隆慶初年，始追諡文成。守仁系浙江餘姚人，曾讀書陽明洞中，當時號為陽明先生。平生學問，出入道佛，總旨以儒教為歸。嘗謂知是行的主要，行是知的工夫，知是行始，行是知終，人須知行合一，方為真道學。這數語，是陽明先生的學說，門徒多遵守不衰。就是海外日本國，也靠著陽明遺緒，實力奉行，才有今日。極力贊揚，不沒大儒。這且不暇細表。<br>　　且說世宗踐阼，曾逮兵部尚書王瓊下獄，謫戍榆林，復起彭澤為兵部尚書，陳九疇為僉都御史，巡撫甘肅，這次黜陟，實因西番一役，王瓊陷害彭、陳，經給事中張九敘追劾瓊罪，才有此番變換。應四十八回。九疇到了甘州，適值土魯番酋糾眾入寇，由九疇督兵力御，戰敗滿速兒，追至肅州，又與肅州總兵官姜盃，夾擊一陣，殺死敵將火者他只丁，寇眾倉皇遁去。邊民嘩傳滿速兒已死，九疇亦依據謠傳，拜表奏捷。未免鹵莽。明廷正遣尚書金獻民，都督杭雄，統兵西討，聞九疇得勝，寇已敗退，乃自蘭州折還。誰知滿速兒依然無恙，西歸後，休養了兩三年，又遣部將牙木蘭，出據哈密，並侵及沙州、肅州。世宗聞警，又起用前都御史楊一清，總制三邊。一清至是三為總制，溫詔褒美，比他為郭子儀。土魯番聞一清威名，頗也知懼，稍稍斂跡。一清請權事招撫，先令他繳還哈密城印。既而一清奉召入閣，以尚書王憲代任，憲仍用一清計，遣使往諭土魯番，命悔過伏罪，歸還哈密。滿速兒置諸不理。<br>　　會大禮議起，大學士楊廷和去位，廷和與彭澤、陳九疇等，本來莫逆，就是大禮申議，澤亦附同廷和，聯名抗奏。廷和既去，澤亦乞休。張璁、桂萼，方仇廷和，恨不得將廷和黨與，一網打盡，至土魯番再據哈密，遂上書論西番事，謂：「哈密不靖，自彭澤賂番求和始。彭澤復用，自楊廷和引黨集權始。今日人才，實惟王瓊可用。除王瓊外，無人可安西鄙了。」世宗正信任璁、萼，惟言是從，遂復召王瓊為兵部尚書，代王憲總制三邊。瓊既被召，即奏言滿速兒未嘗戰死，陳九疇誑報朦君，金獻民黨同欺上，俱應復按問罪。還有百戶王邦奇，亦上疏彈劾陳九疇、金獻民，以及楊廷和、彭澤等，說得痛激異常。再經張璁、桂萼兩人，火上添油，自然激動世宗，立降手詔數百言，遣官逮九疇、獻民下獄。璁、萼擬九疇坐斬，獻民奪籍，楊廷和、彭澤，俱應加罪。讞案將成，獨刑部尚書胡世寧，不肯照署，上言：「九疇誤信謠傳，妄報賊死，罪固難免，但常奮身破賊，保全甘、肅二州，功足抵罪，應從輕議」云云。世宗乃命將九疇減死，謫戍極邊，削奪獻民、彭澤原官。只廷和未曾提及，總算涵容過去。所謂不為已甚，想即在此。<br>　　先是九疇在甘肅，力言土魯番不可撫，宜閉關絕貢，專固邊防。世宗嘗以為然，因令將貢使拘系，先後凡數十人。及九疇得罪，瓊督三邊，竟遣還舊俘，且許通貢。滿速兒氣燄愈驕，遣部將牙木蘭入據沙州，並限令轉拔肅州。牙木蘭轉戰愆期，致遭滿速兒嚴責，並欲定罪加刑。牙木蘭大懼，率罽帳兵二千，老稚萬人，奔至肅州，叩關乞降。滿速兒以討牙木蘭為辭，糾合瓦剌部眾，入犯肅州。副使趙載，游擊彭濬，發兵截擊，復得牙木蘭為助，審知敵人虛實，一場鏖鬥，殺得他旗靡轍亂，馬仰人翻。滿速兒知機先走，還幸保存性命，越年復遣使貢獅，且齎呈譯書，願以哈密城易牙木蘭。瓊據實奏報，並欲從他所請。世宗飭群臣會議，或言哈密難守，不必索還，或言哈密既還，理宜設守。詹事霍韜，主張保守哈密，尚書胡世寧，主張棄置哈密，兩人所議，各有理由，小子依次錄述。霍韜議案有云：<br>　　置哈密者，離西北之郊以屏藩內郡，或難其守，遂欲棄之，將甘肅難守，亦棄不守乎？太宗之立哈密，因元遺孽，力能自立，借虛名以享實利，今嗣王絕矣，天之所廢，誰能興之？惟於諸戎中求雄力能守城印，戢部落者，因而立之，毋規規忠順後可也。議亦有見。<br>　　胡世寧的議案，獨云：<br>　　先朝不惜棄大寧交趾，何有於哈密？哈密非大寧交趾比也。忠順後裔，自罕順以來，狎比土魯番，且要索我矣。國初封元孽和寧、順寧、安定俱為王，安定又在哈密之內，近我甘肅，今存亡不可知，一切不問，而議者獨言哈密，何也？臣愚謂宜專守河西，謝哈密，無煩中國使，則兵可省而餉不虛糜矣。牙木蘭本一番將，非我叛臣，業已歸正，不當遣還，唐悉怛謀之事可鑒也。牙木蘭固不應遣還，哈密亦豈可遽棄？<br>　　世宗瞧著兩議，卻以世寧所說，較為得當，一面命王瓊熟計詳審，再行復奏。瓊再疏仍申前議，又經張璁等議定，留牙木蘭不遣，移置諸戎於肅州境內。自是哈密城印，及哈密主拜牙郎，悉置不問，哈密遂長淪異域，旋為失拜煙答子米兒馬黑木所據，並服屬土魯番，惟按年入貢明廷。土魯番失一牙木蘭，遂乏健將，滿速兒雖然桀驁，卻也不能大舉，有時或通貢使，有時貢使不至，明廷也無暇理睬，但教河西無事，便已慶幸得很了。舌戰甚勇，兵戰甚弱，歷朝衰季，統蹈此弊。<br>　　且說張璁、桂萼用事後，原有閣臣，先後致仕。御史吉棠，請征還三邊總制楊一清，藉消朋黨。世宗乃召一清入閣，張璁亦欲引用老臣，以杜眾口，遂力舉故大學士謝遷。遷不肯就征，經世宗遣官至家，持敕令起，撫按又敦促上道，不得已入京拜命。遷年已七十有九，居位數月，即欲乞歸。世宗加禮相待，每遇天寒，飭免朝參。除夕賜詩褒美，勉勉強強的過了一年，再三告病，方准歸休。歸後三年乃歿，予諡文正。惟一清在閣稍久，即與璁、萼有隙，給事中孫應奎，疏論一清及璁、萼優劣，乞鑒三臣賢否，核定去留。王准、陸粲，與應奎同官，獨劾奏璁、萼引用私人，日圖報復，威權既盛，黨羽復多，若非亟行擯斥，恐將來為患社稷，貽誤不淺了。世宗乃免璁、萼官。詹事霍韜，嘗與璁、萼約同議禮，及見兩人去職，攘臂說道：「張、桂既行，勢且及我，我難道坐視不言麼？」遂為璁、萼訟冤，且痛詆一清，說他嗾使王准、陸粲，誣劾璁、萼。並云：「臣與璁、萼，俱因議禮見用，璁、萼已去，臣不能獨留。」為這一疏，世宗又念及張璁前功，立命召還，貶王准為典史，陸粲為驛丞。說起議禮兩字，世宗便不能不袒護，可知霍韜之言，無非要挾，居心實不可問矣。韜再劾一清，世宗令法司會集廷臣，核議一清功罪，張璁卻佯乞寬假。看官！你想此時的楊一清，還有甚麼顏面？一疏乞休，再疏待罪。世宗准予致仕，一清即日出都。可巧故太監張永病死，永弟容代為介紹，求一清作墓誌銘。一清與永為舊交，情不能卻，至撰成後，免不得受些饋禮。偏被張璁聞知，暗囑言官劾奏，竟坐一清受贓奪職。一清還家，得知此信，不禁忿恨道：「我已衰年，乃為孺子所賣，真正令人氣死。」果然不到數月，背上生一大疽，流血而亡。又閱數年，始復故官，尋又追諡文襄，但身已早歿，何從再知，也不過留一話兒罷了。一清也自取其咎。<br>　　璁既復用，萼亦召還，兩人仍然入閣，參預機務。適世宗有意變法，擬分祭天地日月，建立四郊，商諸張璁，璁不敢決。給事中夏言援引周禮，奏請分祭，大合世宗意旨，璁亦順水推舟，力贊言議。有幾個主張合祭的，盡被駁斥。霍韜反抗最烈，竟致逮系。韜本與璁、萼毗連，此時何不黨附？遂命建圜丘方丘於南北郊，以二至日分祭，建朝日夕月壇於東西郊，以春分秋分日分祭。郊祀已定，復更定孔廟祀典，定孔子諡號為至聖先師，不復稱王，祀宇稱廟不稱殿，用木主不用塑像。以叔梁紇為孔子父，顏路、曾皙、孔鯉，為顏、曾、子思父，別就大成殿後，增築一堂，祀叔梁紇，配以顏路、曾皙、孔鯉。是從獻皇帝廟附會出來。所有祀儀，比郊天減輕一級，以漢後蒼、隋王通、宋歐陽修、胡瑗、蔡元定從祀。御制正孔子祀典說，宣付史館，又行禘祭，定配享，作九廟，改太宗廟號為成祖，尊獻皇帝廟號為睿宗，升安陸州為承天府，種種制度，無非粉飾鋪張，與國家治亂，毫無干涉呢。<br>　　桂萼再入閣後，在位年餘，沒甚議論，嗣因病乞歸，未幾即死。惟張璁規定各制，極蒙寵眷。璁因犯帝嫌名，奏請改易，世宗手書孚敬二字，作為璁名。世宗名厚熜，與張璁之璁，偏旁不同，璁乃自請改名，無非貢諛而已。廷臣因他得寵，相率附和，不敢生異。只夏言方結主知，與孚敬分張一幟，一切製作，多由夏言解決，世宗很是信從，孚敬反為減色，因此屢欲傾言，暗加讒間。誰料世宗反袒護夏言，斥責孚敬，孚敬無法，致仕而去。世宗命侍郎翟鑾，尚書李時，先後入閣，升任夏言為禮部尚書。翟、李兩人，遇著大政，必與言商。言雖未預聞閣務，權力且出閣臣上，李時、翟鑾，不過備位充數罷了。<br>　　世宗因在位十年，尚無皇嗣，復擬設醮宮中，令夏言充醮壇監禮使，侍郎湛若水、顧鼎臣充迎嗣導引官，文武大臣，逐日排班進香。世宗亦親詣壇前，虔誠行禮。主壇的大法師，便是前文所敘的邵元節。元節系貴溪人氏，幼得異人范文泰傳授龍圖龜范的真詮，自言能呼風喚雨，驅鬼通仙。世宗聞他大名，徵召入京，叩問仙術，元節只答一個靜字訣，靜字以外，便是無為二字。世宗甚為稱賞，敕封真人。未幾命他禱雪，果然彤雲密布，瑞雪紛飛。想是湊巧。看官！你想世宗到了此時，尚有不竭誠敬信麼？當下加號致一真人，飭領金&#31635;醮事，給玉金銀象印各一枚，秩視二品，並封元節師元泰為真人，敕在都城建真人府，糜費巨萬，兩年始成，由夏言作記勒碑，贈田三十頃，供府中食用，遣緹騎四十人，充府中掃除的役使，真個是敬禮交加，尊榮備至。到了祈嗣設醮，當然由邵真人登壇，主持壇事，朝誦經，夕持咒，差不多有一兩年。偏偏後宮數十，無一宜男。監察御史喻希禮，乞赦免議禮得罪諸臣，世宗大怒道：「希禮謂朕罪諸臣，致遲子嗣麼？」立命將希禮謫戍。編修楊名，劾奏邵元節言近無稽，設醮內府，尤失政體，又遭世宗怒斥，下獄戍邊。元節以祈嗣無效，暫乞還山。且上言皇上心誠，不出一二年，定得聖嗣。世宗大喜，使中官至貴溪山中，督造仙源宮，俾資休養。宮既成，元節入朝辭行，世宗設筵餞別，淒然問道：「真人此去，何時再得相見？」元節用指輪算，欣然答道：「陛下多福多壽，兼且多男，草莽下臣，來謁聖躬？當不止一二次呢。」後來看似有驗，吾總謂其偶中耳。世宗道：「吾年已三十，尚無子嗣，他日如邀神佑，誕育一二，便已知足，何敢多求呢？」元節道：「陛下寬心，試看麟趾螽斯，定多毓慶，那時方知所言不謬了。」<br>　　言畢，舉拂即行，飄然而去。<br>　　說也奇怪，元節出京數十日，後宮的閻貴妃，居然有娠。倏忽間又是數月，世宗因貴妃得產，還需祈禱，乃遣錦衣千戶孫經，齎敕往召。元節奉命登程，舟至潞河，又有中使來迎，相偕入京。世宗在便殿召見，慰勞有加，即賜彩蟒衣一襲，並闡教輔國王印。次日再命設壇，世宗格外虔誠，沐浴齋戒，才詣壇前禱祀，但見香煙凝結，佳靄氤氳，大家說是慶雲環繞，非常瑞征。世宗亦信為天賜。過了三日，閻妃分娩，果得石麟，群臣排班入賀。世宗道：「這都是致一真人的大功呢。」慢著。遂加授元節為禮部尚書，給一品服俸，賜白金文綺寶冠，法服貂裘，並給元節徒邵啟為等祿秩有差。元節果有道術，豈肯拜受虛榮？文成五利之徒，何足道乎？大修金&#31635;醮於立極殿，凡七日夜，作為酬神的典禮。小子有詩歎道：<br><br>　　得嗣寧從祈禱來，胡為迷信竟難回？<br>　　盧生以後文成繼，秦漢遺聞劇可哀。<br><br>　　皇嗣已生，後事果屬如何，且看下回申敘。<br>　　棄大寧，棄交趾，並棄哈密，此皆明代衰微之兆。昔也闢國百里，今也蹙國百里，可為世宗詠矣。況封疆之寇未除，中央之爭已起，陳九疇有御番才，乃為張璁所傾陷，代以王瓊，滿速兒請以哈密易牙木蘭，竟欲勉從所請，胡世寧主張不遣，是矣，然必謂哈密可棄，得毋太怯。我退一步，寇進一步，玉關以外，從此皆戎，較諸明初之威震四夷，能毋生今昔之感耶？世宗不察，反日改祀典，藻飾承平，至於設壇修醮，禮延方士，禱雪而雪果降，祈嗣而嗣又生，世宗之迷信，由是深矣，然亦安知非一時之僥倖耶？國家將亡，必有妖孽，吾謂邵元節輩，亦妖孽類也。</font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=56.htm>上一篇</a> &nbsp;&nbsp;&nbsp;&nbsp; <a href=58.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>