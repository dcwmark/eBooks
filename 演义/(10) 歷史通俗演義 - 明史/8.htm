<html>
<head>
<title>開放文學--歷史通俗演義 - 明史--第九回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=7.htm>上一篇</a> &nbsp;&nbsp;&nbsp;&nbsp; <a href=9.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第九回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>劉伯溫定計破敵　陳友諒挈眷逃生</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說青田名士，迭征乃至。這人為誰？系姓劉名基，字伯溫，就是翊贊朱氏，創成明室的第一位謀臣。鄭重出之。先是元至順間，基舉進士，博通經史，兼精象緯學，時人論江左人物，推基為首，以為諸葛孔明，不過爾爾。江浙大吏，屢征不出，至石抹宜孫守處州，經略使李國鳳屢稱基才，請他重用。宜孫僅召為府判，不與兵事，基仍棄官歸青田。時黃岩人方國珍，據溫、台、慶元等路，騷擾浙邊，大吏猶專事羈縻，不加討伐，基屢請嚴剿，不見從，乃歸募同志，部勒成軍，借避寇患。及胡大海下處州，聞名往聘，基仍謝絕。大海乃請命元璋，齎幣往聘，猶不肯起。及元璋命總制孫炎，致書固請，乃慨然道：「我昔游西湖，見西北有異雲，曾謂是天子氣，十年後當應在金陵。今朱氏創興，禮賢下士，應天順人，我不妨前往，助他一臂，得能有成，也不負我生平志願了。」於是束裝就道，逕詣應天。<br>　　元璋聞他來見，忙下階恭迎，賜以上坐，從容與論經史，及咨以時事，基應對如流，暢談要策，共得十八條。元璋喜甚，便道：「我為天下屈先生，先生幸毋棄我！如有指陳，願安受教。」可謂虛己以聽。基乃語元璋道：「明公據有金陵，甚得地勢，但東南有張士誠，西北有陳友諒，屢為公患。為明公計，必須掃除二寇，方可北定中原。」元璋蹙額道：「這兩人勢頗不弱，如何可以剿滅？」基答道：「禦敵當權緩急，用兵貴有次序，張士誠一自守虜，尚不足慮，陳友諒劫主稱兵，地據上游，無日忘金陵，應先用全力，除了此害。陳氏滅，張氏勢孤，一舉可定。然後北向中原，造成王業，明公曾亦設此想麼？」確是坐言起行之計，不比前文進謁之士，專務泛論，無裨軍謀。元璋道：「先生妙計，很是佩服，此後行軍，全仗先生指導！」基始應聲而出。元璋即命有司築禮賢館，使基入居，宋濂、章溢、葉琛三人，亦住館內。嗣命濂任江西等處儒學提舉，並遣世子受經。授章、葉為營田司僉事。惟留基入主軍務，事無大小，一律咨詢。基頗感知遇，遂壹意參贊，知無不言。元璋嘗呼為先生而不名，語人時，每比基為張子房，不愧留侯。真所謂君臣相遇，如魚得水了。<br>　　元璋方簡閱軍馬，準備出師，忽聞陳友諒挾了徐壽輝，艤舟東下，進攻太平，正擬遣將往援，忽由太平逃來&#28291;兵，稟稱太平失陷，花將軍闔門死事，連知府許瑗，院判王鼎，統已殉節了。敘太平被陷事，恰先述稟報，後及詳情，是倒戟而出之法，與上文各節不同。元璋不禁失驚道：「有這般事麼？我的義兒文遜，怎麼樣了？」來兵答道：「想亦盡忠了。」元璋失聲大慟，經諸將從旁勸解，尚是流涕不止。原來黑將軍花雲與元璋養子朱文遜，同守太平。及友諒來攻，兩人率兵三千名，鏖戰三日，友諒不能入。會大雨水漲，友諒引巨舟薄城西南，令士卒夜登舟尾，緣梯登堞，遂入城。花雲、文遜，巷戰一夜，力屈遭擒。文遜被殺，雲忽奮臂大呼，激斷繩索，奪了守兵的短刀，左右亂砍，殺死五六人。眾兵一齊殺上，傷他右臂，復被縶住，雲大罵道：「賊奴敢傷害我，我主且至，必砍爾等為肉泥！」有聲有色，雖死不朽。眾兵聞言大怒，竟把他縛住船檣，一陣射死。雲妻郜氏，亦赴水殉節。子煒，方三歲，侍女孫氏，抱煒遠竄，被亂兵掠至九江。元璋常求花氏後裔，苦無所得，至友諒敗歿，才見一皓首龐眉的老人，帶著孫氏，負兒而來。當下接兒在手，置著膝上，撫頂歎道：「虎頭燕頷，不愧將種，黑將軍算不虛死了。」言畢，即命賜老人衣。誰知老人倏忽不見，四處找尋，仍無下落，弄得元璋也驚疑起來，依史而陳，並非虛譔。隨即問明孫氏，孫氏泣拜道：「奴自逃出太平，為亂軍所擄，軍中恨兒夜啼，由奴拔質簪珥，寄養漁家。嗣奴復潛竊兒出，脫身東走，登舟渡江，江中復遇亂軍，將奴與兒推入江心，幸得斷木附著，飄入蘆渚。七日無食，只取蓮實充饑。巧逢老人到來，救奴及兒同行至此。奴萬死一生，得將此兒保存，伏乞推恩收育，不負小主人一番忠誠。」孫氏可謂義婢。元璋亦流淚道：「主忠僕義，萬古流芳，我不惟保養此兒，連你亦應矜恤。只與你同來的老人，究竟何姓何名？為何不知去向？」孫氏道：「他只自稱雷老，不說實名。」元璋遲疑半晌，方說了「忠孝格天」四字，應有此理。仍命孫氏撫養花煒，歲給祿糈。至煒年長成，累官指揮僉事，孫氏亦受旌封，這是後話，暫且不表。<br>　　且說陳友諒既得太平，急謀僭號，遣壯士椎殺壽輝，便假彩石五通廟為行宮，自稱皇帝，國號漢，改元大義。命鄒普勝為太師，張必先為丞相，張定邊為太尉，一面遣使約張士誠，同攻應天。士城不敢遽允，遣還來使。此劉基所謂自守虜也。不然，東西相應，應天寧不危乎？友諒怒道：「鹽儈不來，我豈不能下金陵麼？」大言不慚。遂大集舟師，自江州直指應天。舳艫蔽空，旌旗掩日，自頭至尾，差不多有數十里。彷彿曹操八十萬大兵。警報飛達應天，元璋即召眾將會議，眾將紛紛獻計，有說友諒兵盛，宜出城迎降的，有說應走據鍾山，徐圖規復的，獨劉基瞋目無言。胸有成竹。元璋退入，召基問話，基答道：「說降說走，都可斬首，斬了他方可破賊。」我亦云然。元璋道：「依先生高見，計將安出？」基答道：「天道後舉者勝，我以逸待勞，何患不克？」元璋稱善。基復密語良久，下文統暗括在內。元璋益喜，復出廳升座。眾將又上來獻議，或請遣兵先復太平，或請主帥親自出征，又換了一派議論，想是斬首之言，已被聞知。統被元璋駁去，只命參謀范常，貽書胡大海，命他出搗信州，牽制友諒後路。范常應聲而出，自去照行。元璋又召康茂才入內，與語道：「聞汝與友諒相知，能否通詐降書麼？」茂才道：「願如尊命！且家有老閽，曾事友諒，遣使齎書，必信無疑。」元璋喜道：「既如此，快修書出發！」茂才應令，立寫就詐降書，並密囑司閽數語，令乘一小舟，逕投友諒軍前。友諒得書，便問道：「康公何在？」司閽答道：「現守江東木橋。」友諒即待以酒食，令他還報道：「歸語康公，我到江東橋，三呼老康，即當倒戈內應，不可誤事！」利令智昏。司閽唯唯連聲。返報茂才，茂才即入稟元璋，元璋笑道：「友諒友諒！已入我彀中了。」急令李善長帶了工役，乘著月夜，把江東木橋，改為鐵石，一夕而成，大書江東橋三字，令人一望便知。善長還報，元璋即命常遇春、馮國勝、此時馮國用已歿，弟勝承襲兄職。華高等，率帳前五翼軍，伏石灰山側，徐達伏兵南門外，並各囑道：「我當統兵至盧龍山，你等可遙望山上，豎著赤幟，便知寇至﹔改豎黃幟，乃可麾兵殺出，休得有誤！」諸將領命去訖。此兩路是防陸。又命楊璟駐兵大勝港，張德勝、朱虎等，領舟師出龍江關外。此兩路是防江。分撥已定，乃親自督兵出城，至盧龍山駐紮，專待友諒兵來。<br>　　不一日，友諒果聯舟東下，至大勝港，口甚狹，僅容三舟，瀕岸又見有重兵駐著，楊璟兵出現。恐被出擊，不敢停留，遂退出大江，逕來覓江東橋。距橋約半里，已有江東橋三字，映射眼波，只橋是大石砌成，並非木質，未免心中懷疑，至此尚不知中計，確是笨伯。復駛近橋邊，連呼老康老康，憑他叫破喉嚨，並沒有人出應，只有空中聲浪，回了轉來，也答他是老康兩字。妙甚。趣甚。友諒才知中計，但因船多人眾，恰還沒有慌忙，復下令向龍江進發。既抵龍江，即遣萬人登岸立柵，聲勢銳甚。時方酷暑，烈日炎炎，元璋服紫茸甲，在山上張蓋督兵，嗣見將士揮汗如雨，立命去蓋，與將士同曝日中。馭兵之道在此。將士欲下山奪柵，元璋道：「天將下雨，汝等且就食，俟乘雨往擊未遲。」想是劉軍師教他。諸將昂頭四顧，並沒見有雲翳，大都莫名其妙，只好遵令就食。食方畢，西北風驟起，黑雲四至，大雨傾盆而下，元璋即命將士下山拔柵，一面豎起赤幟。友諒見立柵被拔，亦麾眾力爭。兩下相殺，雨忽停止。元璋復改豎黃幟，並發鼓聲。於是常遇春等自左殺到，徐達自右殺到，把登岸的敵兵，統驅入水中。友諒忙麾舟渡軍，舟甫離岸，張德勝、朱虎又領舟師殺來，嚇得友諒不知所為，偏偏潮神又與他為仇，來時潮漲，去時潮落，把數百號兵船，一概膠住淺灘，不能移動。友諒無法可施，忙改乘小舟，飛槳逃出，其餘軍士，亦多投水逃生，有一半不善泅水的，統沉沒江心，至河伯處當差去了。元璋復命諸將追襲，自率親兵，收奪敗艦，共得巨艦百餘艘，戰舸數百，連友諒所乘的大船，亦一律獲住，船中尚留著康茂才書，元璋不覺失笑道：「呆鳥呆鳥！」言已，復檢點俘虜，共得七千餘人，押領而歸。<br>　　且說友諒易舟西遁，又見敵舟遠遠追來，忙下令加槳飛逃，至慈湖，距敵舟不過數丈，正在著急，又遇火箭射至，烈燄飛騰，那時急不暇擇，只好駛舟近岸，一躍登陸，鼠竄而去。這邊的張德勝、朱虎及廖永忠、華雲龍等，哪裡肯捨，毀了友諒的舟，復上岸力追，直抵彩石。不防友諒得了援兵，回馬來戰，張德勝首先陷陣，致受重傷，死於軍中。廖永忠、華雲龍等，見德勝陷沒，勃生義憤，捨命衝鋒，一場死鬥，仍將友諒殺敗，友諒方棄甲曳兵，逃回江州去了。友諒一敗。嗣是徐達復太平，胡大海取信州，馮國勝等取安慶，露布飛馳，歡聲騰躍。偏友諒不肯干休，遣張定邊攻安慶，李明道攻信州，安慶竟被奪去，信州由李文忠往援，擒住明道，獻至應天。明道願降，並言友諒可取狀，於是元璋復造了龍驤巨艦，親率舟師，再攻安慶。廖永忠、張志雄等，奮勇當先，拔了水寨，進兵攻城，自旦至暮不能下。劉基獻議道：「安慶城高而固，急切不能攻下，何若移師江州，破他巢穴。」的是勝著。元璋不待說畢，即下令撤圍，鼓舟西上。聰明人不消細說。舟過小孤山，遇有數舟來降，舟中有兩員大將，一個叫作傅友德，一個叫作丁普郎。元璋召入，問明來歷，知系友諒部將，棄暗投明，自然心喜。且見友德較為英武，便命他仍率原舟，作為前導。沿途遇著江州巡兵，一概招降，稍有不服，立刻掃淨。片帆風順，逕達江州城下。友諒聞報，尚疑是士卒誤傳，待至城外鼓角喧天，方知敵兵果到，慌忙整兵守禦。彷彿做夢。惟江州抱水依山，也是一座堅城，友諒倚作巢穴，簡直是不易攻的。當下一攻一守，相持兩日，城完如故。友諒稍稍放心，不想到了夜間，敵兵竟登城殺入，急得友諒手足無措，忙挈妻逃出城門，乘舟西奔，逃至武昌去了。友諒二敗。原來元璋用劉基計，密測城堞高度，令工兵在各艦尾，搭造天橋，乘著暗夜，一列將船倒行，直逼城下，天橋與城堞，巧巧銜接，將士援橋登城，不費甚麼氣力，竟得殺入城中，友諒還道神兵自天而下，哪得不倉猝逃去？原來如此。<br>　　江州已下，南昌守帥胡廷瑞，也遣使鄭仁杰輸誠，唯請勿散他舊部。元璋頗有難色，劉基在後，潛踢元璋所坐胡&#29248;，元璋大悟，又似張子房之躡沛公。乃遣仁杰還，並賜書慰諭，准如所請。廷瑞即遣甥康泰齎書請降，自是餘乾、建昌、吉安、南康諸郡縣，相繼投誠。元璋又命趙德勝、廖永忠、鄧愈等，分兵四出，略瑞州、臨江，拔浮梁、樂平，並攻克安慶&#36113;皖一帶，十得七八。元璋乃率軍東還，道出南昌，胡廷瑞率甥康泰及部將祝宗等，出城迎謁。元璋慰勞有加，並令廷瑞等同歸應天，留鄧愈駐守南昌，葉琛任知府事。臨行時，廷瑞密白元璋，以祝宗、康泰二人，不甚可恃，元璋乃令二人歸徐達節制，從征武昌，不意元璋才歸，祝宗、康泰果謀叛返兵，襲入南昌。葉琛戰死，鄧愈單身逃免。幸徐達旋師平亂，誅祝宗，赦康泰，南昌復定。元璋聞報，方轉懮為喜道：「南昌控引荊、越，系西南藩屏，今為我有，是陳氏一臂斷了，但非骨肉重臣，恐不可守。」乃改南昌為洪都府，命姪兒朱文正為大都督，統率趙德勝、薛顯等，與參政鄧愈，一同往守。各將方去，忽由浙東迭來警耗，報稱胡大海、耿再成兩將，被刺身亡，元璋又出了一大驚，小子走筆至此，又有一詩詠道：<br><br>　　大功未就已身捐，百戰沙場總枉然。<br>　　只有遺名垂竹帛，忠魂猶得慰重泉。<br><br>　　畢竟胡、耿兩將如何被刺，且看下回分解。<br>　　本回所敘，純系朱、陳兩方戰事，而朱氏之得勝，又全屬劉基之功。陳友諒既得太平，即乘勝東下，聲勢銳甚，金陵諸將，議降議避，莫衷一是，元璋雖智不出此，然非劉基之密為定計，則未必全勝。史傳多歸美元璋，此係善則稱君之常例，演史者所當推陳出新，不得仍如史官云云也。至若江州之役，南昌之降，則劉基本傳中，亦歷述其匡贊之功。天生一朱元璋，復生一劉伯溫，正所以成君臣相濟之美，非揭而出之，曷由顯劉青田之名乎？惟近世小說家，有以神奇稱基者，則未免附會，轉失其真，是固本書所不取也。</font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=7.htm>上一篇</a> &nbsp;&nbsp;&nbsp;&nbsp; <a href=9.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>