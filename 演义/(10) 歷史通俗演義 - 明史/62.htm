<html>
<head>
<title>開放文學--歷史通俗演義 - 明史--第六十三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=61.htm>上一篇</a> &nbsp;&nbsp;&nbsp;&nbsp; <a href=63.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第六十三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>罪仇鸞剖棺正法　劾嚴嵩拚死留名</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說馬市既開，由侍郎史道主持市事，俺答驅馬至城下，計值取價，起初還不失信用，後來屢把羸馬搪塞，硬索厚值，一經邊吏挑剔，即嘩擾不休。有時大同互市，轉寇宣府，宣府互市，轉寇大同，甚且朝市暮寇，並所賣的羸馬，亦一並掠去。大同巡按御史李逢時，一再上疏，略稱：「俺答屢次入寇，與通市情實相悖，今日要策，惟有大集兵馬，一意討伐，請飭京營大將軍仇鸞，趕緊訓練，專事征討，並命邊臣合兵會剿，勿得隱忍顧忌，釀成大患。」兵部尚書趙錦，亦上言禦寇大略，戰守為上，羈縻非策。世宗乃令仇鸞督兵出塞，往討俺答。<br>　　鸞本認嚴嵩為義父，一切行止，都由嵩暗中庇護，自總督京營後，權力與嚴嵩相埒，免不得驕傲起來，將嚴嵩撇諸腦後。嚴嵩怨他負恩。密疏毀鸞，鸞亦密陳嚴嵩父子貪橫情狀。凶終隙末，小人常態，至兩下密疏，尤甚好看。世宗漸漸疏嵩，只命徐階、李本等，入直西內，嵩不得與，其時張治已歿。嵩銜恨益甚。至是命鸞出兵，料知鸞是膽怯，因嗾使廷臣，請旨督促。看官！你想仇鸞身為大將，並未曾與外寇交綏，單靠著時義、侯宗等，買通俺答，遮蓋過去，此刻奉命北征，真個要他打仗！他是無謀無勇，如何行軍？況且有嚴嵩作對，老法兒統用不著，又不能托故不去，只好硬著頭皮，禡纛出師。途中緩一日，好一日，挨一刻，算一刻。不料警報頻來，邊氛日惡，大同中軍指揮王恭，戰死管家堡，寧遠備御官王相，又戰死遼東衛。朝旨又嚴厲得很，把大同總兵徐仁，游擊劉潭等拿問，巡撫都御史何思削籍。內外情事，都從仇鸞一邊敘入，省卻無數筆墨。俗語所謂兔死狐悲，物傷其類，益發令仇鸞短氣。好容易行到關外，探聽得俺答部眾，駐紮威寧海，他居然想出一計，乘敵不備，掩殺過去。當下麾兵疾走，甫至貓兒莊，兩旁胡哨陡起，霎時間走出兩路人馬，持刀挺戟，旋風般的殺來，仇鸞叫聲不好，策馬返奔，部兵見大帥一走，還有何心戀戰，紛紛棄甲而逃，逃不脫的晦氣人物，被敵兵切菜般的舉刀亂砍，所有輜重等物，挾了便走，驢馬等物，牽著便行，不消多少工夫，敵兵已去得無影無蹤了。仇鸞逃了一程，才有偵騎來報，說是：「俺答的游擊隊，在此巡弋，並非全部巨寇，請大帥不必驚慌」云云。仇鸞聞言，又慚又恨，叱退偵卒，馳入關中。挖苦仇鸞，筆鋒似刀。<br>　　嗣是羞恚成疾，懨懨&#29248;褥，驀地裡生了一個背疽，痛不可忍，日夕呼號。本擬上表告辭，奈顧著大將軍印綬，又是戀戀難捨，沒奈何推延過去。偏是禮部尚書徐階，密劾鸞罪，兵部尚書趙錦又奏稱：「強寇壓境，大將軍仇鸞，病不能軍，萬一寇眾長驅，貽懮君父不小，臣願率兵親往，代鸞征討。」說得世宗性急起來，頒詔兵部，以尚書不便輕出，令侍郎蔣應奎，暫攝戎政，總兵陳時，代鸞為大將軍，惟這大將軍印尚在仇鸞掌握，飭趙錦收還。鸞得報後，即日返京，養病私第。趙錦夤夜親往，持詔取印，仇鸞已病不能起，聞得此信，呵喲一聲，倒在榻上，頓時疽瘡迸裂，鼻息悠悠。家人忙了手腳，急將仇鸞叫醒，鸞開目一瞧，禁不住流淚兩行，至印信繳出，趙錦別去，鸞即斷氣而亡。保全首領，實是僥倖。<br>　　世宗已知仇鸞奸詐，遣都督陸炳，密查遺蹟。炳素嫉鸞，嘗偵悉鸞事，因恐沒有案證，未敢上聞。會鸞舊部時義、侯榮等，已冒功授錦衣衛指揮等官，聞鸞病死，料難安居，竟出奔居庸關，意欲往投俺答，可巧被陸炳知悉，著急足馳至關上，投書關吏，請發兵查緝鸞黨。冤冤相湊，時義、侯榮等人，叩關欲出，被關吏一並拘住，押解京師。當下法司審訊，誘供逼招，盡發鸞通虜納賄諸事。陸炳一一奏明，那時世宗大怒，暴鸞罪惡，剖鸞棺，戮鸞屍，並執鸞父母妻子，及時義、侯榮等，一體處斬。近報則在己身，遠報則在妻孥。佈告天下，立罷馬市。俺答聞信，稍稍引去。世宗又命宣大總督蘇佑，與巡撫侯鉞、總兵吳瑛等，出師北伐。畫蛇添足，未免多事。鉞率萬餘人出塞，襲擊俺答，又陷仇鸞故轍。誰料被俺答聞知，設伏待著，俟侯鉞兵至，伏兵四起，首尾央擊，殺死把總劉歆等七人，士卒死亡無算，鉞等拚命逃還，才得保全性命。巡撫御史蔡樸，據實奏劾，留中不發。惟劉歆等死後恤典，總算命兵部頒發。既而俺答又犯大同，副總兵郭都出戰，孤軍無援，復遭戰歿，乃逮侯鉞至京，削籍為民。<br>　　世宗記恨仇鸞，尚是不置，因思楊繼盛劾鸞遭貶，未免冤枉，遂召繼盛還京，從典史四次遷升，復為兵部員外郎。嚴嵩與鸞有隙，以繼盛劾鸞有功，也從中說項，改遷兵部武選司。繼盛哪裡知曉，就是知曉，恐也不肯感嵩。只是感激主知，亟圖報國。抵任甫一月，即草疏劾嵩罪狀，屬稿未成，妻張氏入室，問繼盛奏劾何人？繼盛憤憤道：「除開嚴嵩，還有哪個？」張氏婉勸道：「君可不必動筆了，前時劾一仇鸞，被困幾死，今嚴嵩父子，威燄薰天，一百個仇鸞，尚敵不過他，老虎頭上搔癢，無補國家，轉取禍戾，何苦何苦！」言亦近情。繼盛道：「我不願與這奸賊同朝共事，不是他死，就是我死。」張氏道：「君死無益，何若歸休！」繼盛道：「龍逄、比乾，流芳百世，我得從古人後，願亦足了。你休阻我！」張氏知不可勸，含淚趨出。繼盛草就奏疏，從頭謄正，內論嚴嵩十大罪五奸，語語痛切，字字嗚咽，正是明史上一篇大奏牘。小子節錄下方，其詞云：<br>　　方今在外之賊為俺答，在內之賊為嚴嵩。賊有內外，攻宜有先後，未有內賊不去，而外賊可除者。故臣請誅賊嵩，當在剿絕俺答之先。嵩之罪惡，除徐學詩、沈鍊、王宗茂等，論之已詳，然皆止論貪污之小，而未發其僭竊之大。去年春，雷久不聲。占云：「大臣專政」。夫大臣專政，孰有過於嵩者？又是冬，日下有赤色，占云：「下有叛臣」，凡心背君者皆叛也。夫人臣背君，又孰有過於嵩者？如四方地震，與夫日月交食之變，其災皆感應賊嵩之身，乃日侍左右而不覺，上天警告之心，亦恐殆且孤矣。臣敢以嵩之專政叛官十大罪，為陛下陳之！祖宗罷丞相，設閣臣備顧問，視制草而已。嵩乃儼然以丞相自居，百官奔走請命，直房如市，無丞相而有丞相權，是壞祖宗之成法，大罪一﹔陛下用一人，嵩曰：「我薦也，」斥一人，曰：「此非我所親，」陛下宥一人，嵩曰：「我救也，」罰一人，曰：「此得罪於我，」<br>　　群臣感嵩，甚於感陛下，畏嵩，甚於畏陛下。竊君上之大權，大罪二﹔陛下有善政，嵩必令子世蕃告人曰：「主上不及此，我議而成之，」欲天下以陛下之善，盡歸於己，是掩君上之治功，大罪三﹔陛下令嵩票擬，蓋其職也，豈可取而令世蕃代之？題疏方上，天語已傳，故京師有大丞相小丞相之謠，是縱奸子之僭竊，大罪四﹔嚴效忠、嚴嵩廝役。嚴鵠，世蕃子。乳臭子耳，未嘗一涉行伍，皆以軍功官錦衣，兩廣將帥，俱以私黨躐府部，是冒朝廷之軍功，大罪五﹔逆鸞下獄，賄世蕃三千金，嵩即薦為大將，已知陛下疑鸞，乃互相排詆，以泯前跡，是引悖逆之奸臣，大罪六﹔俺答深入，擊其惰歸，大計也，嵩戒丁汝夔勿戰，是誤國家之軍機，大罪七﹔郎中徐學詩，給事中厲汝進，俱以劾嵩削籍，厲汝進劾世蕃，竊弄父權，嗜賄張燄，嵩上疏自理，且求援中官，以激帝怒，遂廷杖削籍。內外之臣，中傷者何可勝計，是專黜陟之大權，大罪八﹔文武選擬，但論金錢之多寡，將弁惟賄嵩，不得不朘削士卒，有司惟賄嵩，不得不掊克百姓，毒流海內，患起域中，是失天下之人心，大罪九﹔自嵩用事，風俗大變，賄賂者薦及盜跖，疏拙者黜逮夷齊，守法度者為迂滯，巧彌縫者為才能，是敝天下之風俗，大罪十。嵩有此十大罪，昭入耳目，以陛下之神聖而若不知者，蓋有五奸以濟之。知陛下之意向，莫過於左右侍從，嵩以厚賄結之，凡聖意所愛憎，嵩皆預知，以得遂其逢迎之巧，是陛下左右，皆嵩之間諜，其奸一﹔通政司為納言之官，嵩令義子趙文華為之，凡疏到必有副本，送嵩與世蕃，先閱而後進，俾得早為彌縫，是陛下之納言，乃嵩之鷹犬，其奸二﹔嵩既內外周密，所畏者廠衛之緝謗也，嵩則令世蕃籠絡廠衛，締結姻親，陛下試詰彼所娶為誰氏女，立可見矣，是陛下之爪牙，乃嵩之瓜葛，其奸三﹔廠衛既已親矣，所畏者科道言之也。嵩於進士之初，非親知不得與中書行人之選，知縣推官，非通賄不得與給事御史之列，是陛下之耳目，皆嵩之奴隸，其奸四﹔科道雖入其牢籠，而部臣如徐學詩之類，亦可懼也，嵩又令子世蕃，將各部之有才望者，俱網羅門下，各官少有怨望者，嵩得早為斥逐，是陛下之臣工，多嵩之心腹，其奸五。夫嵩之十罪，賴此五奸以濟之，五奸一破，則十罪立見，陛下何不忍割一賊臣，顧忍百萬蒼生之塗炭乎？陛下聽臣之言，察嵩之奸，或召問景、裕二王，令其面陳嵩惡，或詢諸閣臣，諭以勿畏嵩威，重則置之憲典，以正國法，輕則諭令致仕，以全國體，內賊去而後外賊可除也。臣自分斧鉞，因蒙陛下破格之患，不敢不效死上聞，冒瀆尊嚴，無任悚惶待命之至！<br>　　世宗是時，正因眾言官奏阻齋醮，下詔逮捕，繼盛恐益觸帝怒，將疏暫擱不上。更越十有五日，齋戒沐浴，才將此疏拜發。誰知朝上奏章，暮入詔獄，原來世宗覽奏，已是懊恨，立召嚴嵩入示。嵩見有召問二王語，遂啟奏道：「繼盛敢交通二王，誣劾老臣，請陛下明鑒！」兩語夠了。世宗益怒，遂飭逮繼盛下獄，豈不憶諫阻馬市，其言已驗耶？命法司嚴訊主使。繼盛道：「發言由我，盡忠亦由我，難道必待他人主使麼？」法司問何故引入二王，繼盛又厲聲道：「滿朝都怕嚴嵩，非景、裕二王，何人敢言？」景、裕二王，皆世宗子，已見五十九回。法司也不再問，只說他誣毀宰臣，杖至百數，送交刑部。刑部尚書何鼇，受嵩密囑，欲坐繼盛詐傳親王令旨罪，即欲將他杖死，郎中史朝賓進言道：「奏疏中但說召問二王，並不說由親王令旨，朝廷三尺法，豈可濫加麼？」說得何鼇啞口無言，即去報達嚴嵩。嚴嵩確是厲害，竟立黜朝賓為高郵判官。又因奏中有嚴效忠、嚴鵠冒功情事，奉旨飭查，由世蕃自為辯草，送兵部武選司郎中周冕，囑他依草上復。冕偏鐵面無情，竟據實復奏道：<br>　　臣職司武選，敢以冒濫軍功一事，為陛下陳之：按二十七年十月，據通政司狀送嚴效忠，年十有六，考武舉不第，志欲報效本部，資送兩廣聽用。次年據兩廣總兵平江伯陳圭，及都御史歐陽必進，題瓊州黎寇平，遣效忠奏捷，即援故事授錦衣衛鎮撫。無何效忠病廢，嚴鵠以親弟應襲，又言效忠前斬賊首七級，例官加陛，遂授千戶。及細察效忠為誰？曰：「嵩之廝役也。」鵠為誰？曰：「世蕃之子也。」<br>　　不意嵩表率百僚，而壞綱亂紀，一至於此。今蒙明旨下本部查核，世蕃猶私創復草，架虛貽臣，欲臣依草復奏，天地鬼神，昭臨在上，其草現存，伏望聖明特賜究正，使內外臣工，知有不可犯之法，國家幸甚！<br>　　這疏一入，朝右大臣，多為嚴嵩父子，捏一把冷汗，誰意嚴嵩竟有神出鬼沒的手段，居然打通關節，傳出中旨，說是周冕挾私捏造，朋比為奸，把他下獄削職，且擢世蕃為工部左侍郎，愈加優眷。真正令人氣煞。一面再令法司嚴訊繼盛。繼盛披枷帶索，由獄入廷，道旁人士，兩旁聚觀，見繼盛身受重刑，各歎息道：「此公系天下義士，為何遭此荼毒？」又指著枷索，互相私語道：「奈何不將這種刑具，帶在奸相頭上，反冤屈了好人？」公論難逃。國子司業王材，聽著輿論，往謁嚴嵩道：「人言也是可畏，相公何不網開一面，救出繼盛，否則貽謗萬世，也為我公不取哩。」王材本阿附嚴嵩，此番良心未泯，竟有此請，嵩頗有些悔悟，慨然答道：「我亦憐他忠誠，當替他代奏皇上，恕他一點便是。」王材唯唯而出。嵩即與子世蕃商議，世蕃道：「不殺繼盛，何有寧日？」殺了繼盛，難道可長久富貴麼？這所謂其父行劫，其子必且殺人。嵩遲疑半晌，復道：「你也單從一時著想，不管著日後哩。」世蕃道：「父親若有疑心，何不商諸別人？」嵩點頭道：「你去與胡植、鄢懋卿一商，何如？」世蕃領命，即至鄢懋卿宅中，說明就裡。懋卿道：「這便叫作養虎貽患哩。尊大人縝密一生，今反有此遲疑，殊不可解。」世蕃道：「我也這般說，家父必欲問君，並及胡公，我不能不到此一行。」順父之命，還算孝思。懋卿道：「老胡怕也不贊成哩！我去邀他前來，一決可否便了。」當下令家人去招胡植，植與懋卿同出入嚴門，自然聞召即至。彼此會敘，談及楊繼盛事，也與懋卿同一見解。世蕃即匆匆告別，即將兩人所說，還報嚴嵩。嚴嵩道：「既然眾論一致，我也顧不得什麼了。」一個兒子，兩個私人，便好算作公論嗎？自是決定主意，要殺繼盛。可巧倭寇猖獗，趙文華出視海防，與兵部侍郎張經等，互有齟齬，文華妒功忌能，搆陷經等，嚴嵩任意牽扯，將繼盛一並列入，可憐這赤膽忠心的楊老先生，竟不免就義市曹。曾記繼盛有一遺詩云：<br><br>　　浩氣還太虛，丹心照千古﹔平生未報恩，留作忠魂補。<br>　　繼盛妻張氏，聞夫將被刑，獨上疏營救，願代夫死。繼盛盡忠，張氏盡義。正是：<br><br>　　巾幗鬚眉同一傳，忠臣義婦共千秋。<br>　　張氏一疏，不可不錄，待小子下回續述。<br>　　世宗因嚴嵩提挈仇鸞，遂假重柄，至於喪師辱國，諱敗為勝，尚一無聞知，反加寵眷，是正可謂養癰貽患矣。迨奪大將軍印綬，致鸞背瘡&#28291;裂，是不啻國家之癰瘡&#28291;裂耳。蓋嚴、仇互攻，嚴賊之勢，雖一時未至動搖，然譬之治病者，已有清理臟腑之機會，楊繼盛五奸十大罪之奏，正千金肘後方也，暫不見用，而後來剔除奸蠹，仍用此方劑治之，楊公雖死，亦可瞑目矣。且前諫馬市，後劾嚴嵩，兩疏流傳，照耀簡策，人以楊公之死為不幸，吾謂人孰無死，死而流芳，死何足惜？至若張氏一疏，附驥而傳。有是夫並有此婦，明之所以不即亡者，賴有此爾。</font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=61.htm>上一篇</a> &nbsp;&nbsp;&nbsp;&nbsp; <a href=63.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>