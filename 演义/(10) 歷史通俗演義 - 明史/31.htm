<html>
<head>
<title>開放文學--歷史通俗演義 - 明史--第三十二回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=30.htm>上一篇</a> &nbsp;&nbsp;&nbsp;&nbsp; <a href=32.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第三十二回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>棄交趾甘隳前功　易中宮傾心內嬖</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說趙王高燧，與高煦是一流人物，難兄難弟。從前亦常思奪嫡，與中官黃儼等，密謀廢立，事泄後，黃儼伏誅，燧以仁宗力解，始得免罪，仁宗徙燧封彰德。及高煦抗命，暗中也勾結高燧，約同起事。煦既受擒，六師畢歸。戶部尚書陳山，出京迎駕，奏稱應乘勝移師，襲執趙王。宣宗轉問楊榮，榮很是贊成。復問蹇義、夏原吉，兩人亦無異言。遂由楊榮傳旨，令楊士奇草詔。士奇道：「太宗皇帝惟三子，今上惟兩叔父，罪無可赦，法應嚴懲，情有可原，還宜曲宥。若一律芟除，皇祖有靈，豈不深恫？」榮厲聲道：「此係國家大事，豈你一人所得沮麼？」楊榮名為賢臣，胡亦執拗成性。士奇道：「高煦受擒，趙王必不敢反，何苦要皇上自戕骨肉，士奇不敢草詔。」時楊溥在側，與士奇意合，遂從容說道：「且入諫皇上，再作計議。」榮聞溥言，艴然逕去，即往見宣宗。溥與士奇，接踵而入，司閽只放入楊榮，不令二人入內。二人正彷徨間，適蹇義、夏元吉，奉召前來，士奇即浼令入諫。蹇義道：「上意已定，恐難中阻。」士奇道：「王道首重懿親，如可保全，總宜調護為是。還望二公善為挽回！」蹇義頷首而入，即以士奇言轉陳帝前。宣宗乃返入京師，不復言彰德事。既而廷臣猶有煩言，或請削趙王護衛，或請拘趙王入京，宣宗沈吟未決，復召士奇入問道：「朝右多議及趙王，究應如何處置？」士奇道：「今日宗室中，惟趙王最親，陛下當曲予保全，毋惑群議！」宣宗道：「朕今日只有一叔，怎得不愛？但欲為保全，須有良法。朕意擬將群臣劾章，封示趙王，令他自處，卿意以為何如？」士奇道：「得一璽書，更為週到。」宣宗便命士奇起草，親自閱過，蓋好御印，即令駙馬都尉廣平侯袁容，與左都御史劉觀，同赴彰德，示以璽書，並廷臣劾章。趙王喜且泣道：「我得更生了。」遂優待袁容、劉觀，並上表謝恩，願獻護衛。自是群議始息。宣宗乃重用士奇，薄待陳山，且歲賜趙王，概如常例。趙王得以令終，於宣德六年去世，幸全首領。這且休表。<br>　　且說榮昌伯陳智，與都指揮方政，&#24650;守交趾，因黎利叛服無常，奉命往討，續前回。至茶龍州，兩人意見未洽，反為黎利所乘，吃了敗仗。那時宣化賊周臧，太原賊黃菴，芙留賊潘可利，雲南寧遠州紅衣賊長擎，俱&#34861;起作亂，遙應黎利。宣宗聞警，諭責智、政，削奪官爵，令在軍中效力贖罪。特簡成山侯王通，佩征夷大將軍印，充交趾總兵官，都督馬瑛為參將，率師南征。仍命尚書陳洽，參贊軍務。通與瑛先後南下，瑛至清威，適黎利弟黎善，陷廣威州，分軍四擾，與瑛軍相遇。被瑛軍兜頭痛擊，紛紛敗去，瑛方紮營休息。王通亦引兵到來，兩下合軍，進屯寧橋。通欲乘勝進擊，尚書陳洽道：「前面地勢險惡，宜慎重進行，不如擇險駐師，覘賊虛實，再定行止。」通叱道：「兵貴神速，何得遲疑？」洽不便再諫。通即麾兵渡河。適遇天雨，道路泥泞，人馬不能成列，霎時間伏兵驟起，縱橫衝蕩，通受創即走，全師大&#28291;。陳洽憤起，怒兵突陣，身中數創，顛墜馬下﹔左右掖起，願與俱還，洽勃然道：「我身為大臣，見危致命，正在今日，難道可偷生苟免麼？」足愧王通。隨即揮刀復入，斲死賊兵數人，自知力竭，刎頸而死。通敗回交州，尚得自言神速麼？黎利即自率精兵，入犯東關。通聞報大懼，陰遣人與利議和，願為利乞封，且割清化以南地，俾利管轄。利陽為受款，限日受地，通遂不待朝命，擅檄清化等州，令官吏軍民，盡還東關，即以土地讓與黎利。知州羅通，擲檄痛詆道：「名為統帥，擅敢賣城，看他如何復命？我只知守土，不知有他。」遂攖城拒守，黎利往攻不能下。<br>　　先是都督蔡福守義安，為黎利所圍，未戰即降，至是黎利令招致羅通。通見福至城下，厲聲呵責，說他不忠不義。福羞慚滿面，低頭馳去。利知清化難下，移兵攻鎮城平州。知州何忠懷，潛行出城，擬至交州乞援，中途為賊所執，押送黎利。利酌酒與飲道：「何知州的大名，我仰慕久了。能從我，不患不富貴。」忠懷大詈道：「賊奴！我乃天朝臣，豈食汝狗彘食？」當下奪杯在手，擲中利面，流血盈頤。利大怒，遂將忠懷殺害，一面麾眾寇交州。王通出兵與戰，竟得勝仗，斬獲偽官以下萬餘人，利惶懼遁去。諸將請王通追擊，通又憚不敢發。一年怕蛇咬，三年爛稻索。利得整軍復出，圍攻昌江。都指揮李任、顧福，日夜拒戰。至九閱月，糧盡援絕，竟被攻陷，任、福皆自刎畢命。中官馮智，北向再拜，與指揮劉順，知府劉子輔，投繯殉難。馮智頗不愧忠臣。子輔有惠政，民素愛戴，子輔死後，闔家全節，吏民亦相率死難，無一降賊，全城為墟。闡揚忠節。<br>　　警報遙達京城，宣宗又命安遠侯柳升，統兵往援，保定伯梁銘為副，都督崔聚充參將，尚書李慶參贊軍務。且以黃福舊在交趾，深得民心，亦令隨軍同往，仍掌交趾布按二司。柳升會集諸軍，進至隘留關，黎利與王通，已有和議，聞升等南下，詭稱應立陳氏後裔，具書乞和。升得書，並未啟視。只將原書奏聞，一面督軍入境，連破關隘數十，直達鎮夷關。梁銘、李慶皆因憊致病，惟升意氣自若，尚欲長驅直入。郎中史安，主事陳鏞，問李慶疾，且語慶道：「主帥已涉驕矜，擁兵輕進，倘遇敵伏，易致挫衄。寧橋覆轍，可為前鑒，還望公代為諫阻，寧可持重，不可躁率。」慶倚枕稱善，強自起&#29248;，走告柳升。升笑道：「我自從軍以來，大小經過百戰，難道怕這么麼小丑麼？」輕敵甚矣。慶復言之再三，升含糊答應，令慶等留營養痾，自率百騎至倒馬坡，躍馬逾橋。後隊正擬隨上，橋樑猝斷，迫不及渡，但見對岸伏兵猝起，把升圍住。升左衝右突，竟不能脫，未幾即中鏢身死。所隨百騎，盡行戰歿。那時後軍只好退回，梁銘、李慶竟致急死。崔聚復整軍入昌江，與賊酣鬥，賊驅眾大至，飛矢攢射，聚受傷被執，史安、陳鏞等皆陣亡，官軍大&#28291;，七萬人只剩數千，逃入交州。<br>　　黃福至雞鳴關，亦為賊所得，掣出佩刀，意欲自刎。賊眾把刀奪去，且下馬羅拜道：「公系我生身父母，何可遽死？前時公若不歸，我等哪敢出此？」福叱道：「朝廷未嘗負爾等，爾等為何從逆？」賊眾復道：「守土官僚，如果盡若我公。就使教我為逆，我等也不忍為。怎奈官逼民反，不得不然。」言下都有慘容，且語且泣，福亦為之下淚。賊目取出白金餱糧，作為饋物，並令數人舁著肩輿，送福出境。福至龍州，舉所贈物盡歸入官。<br>　　是時王通在交州，聞升軍敗沒，越加惶懼，忙與黎利議和，出城築壇，束帛載書，教利立陳暠為陳氏後，訂約休兵。其實交趾並沒有陳暠，全系王通、黎利，串同捏造，借此蒙蔽明廷。通贈利綺錦，利賂通珍寶，彼此歡宴了一日，議定由黎利遣使，奉表獻方物。通亦令指揮闞忠，偕黎使入朝，當由鴻臚寺代呈表章，其詞云：<br>　　安南國先臣陳日煃三世嫡孫陳暠，惶恐頓首上言：曩被賊臣黎季犁父子。篡國弒戮，臣族殆盡。臣暠奔竄老撾，以延殘息，歷二十年。近者國人聞臣尚在，逼臣還國，眾言天兵初平黎賊，即有詔旨訪求王子孫立之，一時訪求未得，乃建郡縣。今皆欲臣陳情請命，臣仰視天地生成大恩，謹奉表上請，伏乞明鑒！<br>　　宣宗覽畢，即召集廷臣會議，示以來表。英國公張輔道：「這是黎利詐謀，必不可從，當再益兵討賊，臣誓將元凶首惡，縶獻闕下。」蹇義、夏原吉，也說是不可輕許。獨楊榮、楊士奇，料宣宗有意厭兵，因言交趾荒遠，不如許利，藉息兵爭。宣宗乃決計罷兵，遂遣侍郎李琦、羅汝敬等，齎詔撫諭交趾，赦除利罪，令具陳氏後人事實以聞。一面召王通、馬瑛，及三司衛所府州縣官吏，悉數北還。於是三十年來經營創造的安南，一旦棄去。李琦等未到交趾，王通已由陸路還廣西，陳智及中官馬騏、山壽，由水路還欽州。及奉詔到京，群臣交章彈劾，統說通棄地擅和，騏恣虐激變，壽庇賊殃民，情罪最重，應即明正典刑。宣宗意存寬大，只把王通、馬騏、山壽等，暫系獄中，便算罷休。宣宗號稱英明，雜何姑息養奸？嗣李琦自交趾還京，黎利又遣人隨至，奉表言陳暠已死，陳氏絕嗣，由臣利權時監國等語。宣宗明知有詐，只因事已至此，無可奈何，就將錯便錯的，混過去了。<br>　　是時已為宣德三年，邊事總算擱起，宮中忽起暗爭。小子於前回表過，宣宗立後胡氏，並冊孫氏為貴妃。已見得後妃並重，隱肇爭端。果然不到二年，即鬧出廢後問題來。原來孫貴妃出身頗微，系永城主簿孫忠女，幼時穎慧絕倫，貌亦姣美，天生麗質。偶為張太后母所見，大為稱羨。張太后母，即彭城伯夫人，當張為妃時，已出入宮中，成祖擬為皇太孫擇配，彭城夫人，即盛稱孫氏賢淑，應選為太孫妃。當下傳旨選入，見孫氏女尚僅十齡，乃令在宮撫養，從緩定奪。過了七年，太孫年長，奉旨選妃，司天官奏稱星氣在奎婁間，當自濟河求佳女。適濟寧人百戶胡榮，生女七人，獨飾第三女充選。成祖見她貞靜端淑，遂冊為太孫妃。彭城夫人，聞了此信，以孫氏女既有定約，偏為胡氏女所奪，心中很是不平，即入宮啟奏成祖，請他改命。成祖不便反汗，但命立孫氏女為太孫嬪。及仁宗嗣阼，張後正位，彭城夫人，又向張後前喋喋不休。老媼煞是多事。張後素性寡言，任她如何慫&#24898;，只是默然不答。到了宣宗登基，亦稍稍傾向孫嬪，所以冊後禮成，便冊孫嬪為貴妃。明初定例，冊後用金寶金冊，冊貴妃有冊無寶，宣宗特命尚寶司制就金寶，賜給貴妃，一如後制。已隱露並後匹嫡的意思。這位孫貴妃體態妖嬈，性情狡黠，少成若天性。百般取悅上意，幾把這位宣宗皇帝，玩弄在股掌中。宣宗年已三十，尚無嫡子，未免愁歎，嘗語孫貴妃道：「後有疾不育，卿無疾亦不育，難道朕命中應無子麼？」孫貴妃聞言，猝然下跪，佯作羞態道：「妾久承雨露，覺有異征，紅潮不至，已閱月餘，莫非是熊夢不成？」你難道定知生男？宣宗大喜道：「卿如生男，當立卿為後。」孫貴妃佯驚道：「後位已定，妾何敢相奪？願陛下勿出此言！」宣宗道：「好貴妃！好貴妃！」隨親為扶起，抱置膝上，喁喁與語，大約有厭恨胡後的意思。貴妃且曲為解勸，宣宗嘉她有德，益稱歎不置。將欲取之，必固與之，此陰柔之所以可畏也。<br>　　流光易逝，倏忽間已八九月，孫貴妃居然分娩，生下一個麟兒，當由宮人報聞宣宗。宣宗喜出望外，即至貴妃宮中驗視，經侍媼抱出佳兒，啼聲響亮，覺為英物。後來廟號英宗，宜為英物。宣宗滿面笑容，取兒名為祁鎮，並慰勞貴妃數語，隨即趨出，傳旨大赦。看官！你道這皇子祁鎮，果是貴妃所生麼？貴妃想欲奪後，恰想出一條秘計，暗中與懷孕的宮人，定了易呂為嬴的密約。適值宮人生男，遂取作己子，誑騙宣宗。宣宗哪知秘謀，總道是貴妃親生。才閱數日，即擬立乳兒為皇太子，廷臣希承意旨，也接連上章奏請。恐也由貴妃運動。宣宗遂召張輔、蹇義、楊榮、夏原吉、楊士奇入內，隨諭道：「朕有一大事，與卿等商議，卿等為我一決。朕三十無子，中宮有病不得育，據術士推算，謂中宮祿命，不能產麟，今幸貴妃有子，當立為嗣，朕聞母以子貴，乃是古禮，但不知何以處中宮？卿等為朕設一良法！」輔等奉旨，面面相覷，不發一言。宣宗又略舉後過，楊榮矍然道：「如陛下言，何妨廢後呢？」榮前時欲拘趙王，及此又倡議廢後，吾不知其具何肺腸。宣宗道：「廢後有故事麼？」楊榮道：「宋仁宗廢郭後為仙妃，便是成例。」宣宗復顧輔等道：「卿等何皆無言？」士奇忍耐不住，便頓首奏道：「臣事帝後，猶子事父母，母即有過，子當幾諫，怎敢與議廢母事？」輔與原吉，亦跪啟道：「此乃宮廷大事，須待熟議。」宣宗復問道：「此舉得免外議否？」士奇道：「宋仁宗廢郭後，孔道輔、范仲淹等，力諫被黜，至今貽譏史冊，怎得謂為無議？」還是士奇守正。宣宗不懌，拂袖竟入，輔等乃退。<br>　　越日，宣宗御西角門，復召楊榮、楊士奇至前，問以昨議如何？榮從懷中取出一紙，奉呈宣宗。宣宗瞧著，所書皆誣後過失，多至二十事，不禁變色道：「渠曷嘗有此大過？這般誣毀，獨不怕宮廟神靈麼？」宣宗非無一隙之明，乃楊榮逢君誣後，罪實可殺。隨顧士奇道：「爾意究應如何？」士奇道：「漢光武廢後詔書，嘗謂事出異常，非國家福。宋仁宗廢後後，亦嘗見悔，願陛下慎重。」宣宗仍不為然，麾令退去。又越數日，仍召問張輔等數人，輔等仍依違兩可。獨士奇啟奏道：「皇太后神聖，應有主張。」宣宗道：「與卿等&#24650;議，便是太后旨意。」我卻未信。士奇不便多言。宣宗見士奇不答，遂令輔等皆退，獨命士奇隨入文華殿，屏去左右，密諭士奇道：「朕意非必欲黜後，但事不得已，總須卿為朕設策。」意亦太苦，無非為一孫貴妃。士奇固辭，經宣宗諭至再三，方仰顧道：「中宮與貴妃，有無夙嫌？」宣宗道：「彼此很是和睦，近日中宮有病，貴妃時常往視，可見深情。」這便是她狡詐。士奇道：「既然如此，不若乘中宮有疾，由陛下導使讓位，尚為有名。」宣宗點首，士奇即退出。約過旬日，宣宗復召見士奇，與語道：「卿策甚善，中宮果欣然願讓，雖太后不許，貴妃亦不受，但中宮的讓志，已甚堅決了。」恐亦由受迫所致。士奇道：「宋仁宗雖廢郭後，恩禮不衰，願陛下善保始終，無分厚薄。」無聊語。宣宗道：「當依卿奏，朕不食言。」於是廢後議遂定，小子有詩詠道：<br><br>　　寧有蛾眉肯讓人，詭言熊夢幻成真。<br>　　長門從此悲生別，一樣皇恩太不均。<br><br>　　欲知廢後立儲詳情，且俟下回續敘。<br>　　交趾一役，誤在遣將之非人。王通、柳升，俱非將才，乃命為專閫，惘惘出師，通一&#36471;而不振，升再入而戰歿。卒至下詔遣使，修好撤藩，城下之盟，恥同新鄭，割地之議，辱甚敬瑭，宣宗固不善籌邊，而張輔、蹇義、夏原吉、三楊諸人，要亦不能辭其咎也。若夫廢後之議，更屬不經。後無可廢之罪，乃墮狡謀而乖恩義，失德孰甚。士奇再三諫阻，卒不能格正君心，徒以勸讓一策，曲為補苴，實則一掩耳盜鈴耳。觀此回乃知宣宗不得謂明，其臣亦不得謂良，寧特楊榮之足斥已哉？</font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=30.htm>上一篇</a> &nbsp;&nbsp;&nbsp;&nbsp; <a href=32.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>