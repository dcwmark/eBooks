<html>
<head>
<title>開放文學--歷史通俗演義 - 明史--第四十八回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=46.htm>上一篇</a> &nbsp;&nbsp;&nbsp;&nbsp; <a href=48.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第四十八回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>經略西番鎮臣得罪　承恩北闕義兒導淫</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說河北群盜，一體蕩平，免不得又要酬庸。陸完、彭澤，俱得加封太子少保，仇鉞竟封咸寧侯，內閣李東陽、楊廷和、梁儲、費宏俱得加蔭一子，連谷大用弟大寬也得封高平伯。還有太監陸殪內掌神槍營，說他督械有功，貽封弟永得為鎮平伯。又是太監弟運氣。方在君臣交慶的時候，忽由四川遞到警報，乃是保寧賊藍廷瑞餘黨連陷州縣，勢日猖獗，總制尚書洪鍾無力剿平，乞即濟師等語。先是湖廣、江西、四川等省，連年饑饉，盜賊並起。湖廣有淝陽賊楊清、邱仁等，江西有東鄉賊王鈺五、徐仰三等，桃源賊汪澄二、王浩八等，華林賊羅先權、陳福一等，&#36113;州賊何積欽等，所至蔓延。明廷遣尚書洪鍾，總制湖廣、四川軍務，左都御史陳金，總制江西軍務。陳金到了江西，剿撫兼施，依次平靖。洪鍾出湖廣，檄布政使陳鎬及都指揮潘勛，擊破賊黨，肅清湖湘，再移師入蜀。蜀寇藍廷瑞自稱順天王，鄢本恕自稱刮地王，廖惠自稱掃地王，結眾十萬，縱掠川中。洪鍾與巡撫林俊，總兵楊宏，相機剿捕，尚稱得手。廖惠就擒，嗣復誘降藍廷瑞、鄢本恕等，設伏邀宴，把他一並擒斬。餘黨廖麻子、喻思俸等在逃未獲，不到數月，又復結成巨黨，分劫州縣。巡撫林俊，素得民心，至是與洪鍾有嫌，且因中官弟姪，寄名兵籍，往往冒功求賞，拒不勝拒，遂疏乞致仕。朝旨准奏，蜀民乞留不允，因此民情愈怨，相率從盜。廖麻子、喻思俸等，結眾至二十萬。洪鍾派兵分剿，日不暇給，乃奏請增兵。此段系是補敘，並及湖廣、江西亂事，是補筆中銷納法。武宗召群臣廷議，或請派兵助剿，或請簡員督師，議論不一。獨御史王繪，劾奏洪鍾縱寇殃民，請即另易大員。於是將鍾罷職，命太子少保都御史彭澤率總兵時源西征。<br>　　澤至四川，征集苗兵，圈剿賊眾，但開東北一面，縱賊出走。廖麻子、喻思俸等遂竄入漢中。澤又逼他入山，四面圍攻，竟將廖、喻諸賊，次第擒誅。復回軍掃平內江、營昌等處，四川大定。蜀寇雖多，不及河北群盜之狡悍，所以用筆從略。有詔封彭澤為太子太保，授時源為左都督。澤請班師回朝，廷議未許，令他暫留保寧鎮撫。未幾即調任甘肅，令他提督軍務，經理哈密。哈密一事，說來又是話長，不得不追溯源流，表明大略。邊塞重事，特別表明。原來哈密在甘肅西北，即唐時伊吾&#24208;地。今屬新疆省。元末以威武王納忽裡鎮守。明太祖定陝西、甘肅諸鎮，嘉峪關以西，暫置不問，至永樂二年，方傳檄招降。其時納忽裡已死，子安克帖木兒嗣，奉詔貢馬，受封為忠順王，即置哈密衛。忠順王，再傳為孛羅帖木兒，被弒無子，由王母代理國事。尋因韃靼部加兵，避居赤斤苦峪，且遣使奏請明廷，願以外孫把塔木兒，襲封王爵，鎮守哈密。時已成化二年，憲宗覽奏，頒發兵部議聞。兵部復請以把塔木兒為右都督，代守哈密，攝行王事。當下依議傳旨，把塔木兒自然奉命。既而把塔木兒病死，子罕慎嗣職，哈密鄰部土魯番，適當強盛，頭目阿力，自稱速檀，一作蘇勒坦，意即可汗之類。率眾襲哈密，逐走罕慎，擄了王母，劫去金印。甘肅巡撫婁良以聞，廷臣主張恢復，因舉高陽伯李文，右通政劉文，馳往征討，將至哈密，聞眾已&#28291;散，不敢深入，止調集番兵數千，駐守苦峪。會速檀阿力，遣使入貢，且致書李文，只稱王母已死，金印緩日歸還。李文等不待朝命，即還兵復旨。過了半年，並不聞還印消息，乃更鑄哈密衛印，頒賜罕慎，即就苦峪立衛，給他土田，俾得居住。越數年，速檀阿力死。罕慎得乘間進兵，復入哈密。嗣又為阿力子阿黑麻所誘，殺死城下。阿黑麻恐明廷詰責，遣人入貢，並請代領西域。有旨令歸還城印，且飭哈密衛目寫亦虎仙往諭。阿黑麻總算聽命，繳上金印，及歸還城池。於是兵部尚書馬文升，議別立元裔為王，藉攝諸番，乃詔求忠順王近裔。元安定王，從子陝巴，納入哈密，阿黑麻復屢與構釁，陝巴復被擒去。經甘肅巡撫許進等，潛入哈密，逐去阿黑麻，留守牙蘭，又絕土魯番互市。阿黑麻始懼，乃將陝巴釋歸。至正德元年，陝巴去世，子拜牙郎襲爵，淫虐無道，不親政事。土魯番酋阿黑麻亦死，子滿速兒據位，用了甘言厚幣，誘引拜牙郎。拜牙郎棄了哈密，投往土魯番。甘心棄國，令人不解。滿速兒奪他金印，即遣部目火者他只丁，往據哈密，又投書甘肅巡撫，辭多倨悖。都御史鄧璋，方總制甘肅軍務，當即奏聞。大學士楊廷和等，乃交薦彭澤可用，出略甘涼。<br>　　澤得調任消息，再辭不許，乃自川中啟節，逕抵甘州。適火者他只丁入掠赤斤、苦峪諸處，聲言與我萬金，當即卷甲退兵，返還哈密城印。澤正籌議剿撫事宜，忽報哈密衛目寫亦虎仙到來，忙急召入，詢及土魯番與哈密近狀。寫亦虎仙道：「滿速兒勢燄方強，一時恐難平定，不若&#13782;以金帛，俾就羈縻，那時哈城可還，金印可歸，比勞師動眾，好得多了。」澤聽了此言，暗思番人嗜利，失了些須金帛，免動多少兵戈，也未始非權宜計策，遂依了寫亦虎仙所言，並遣他齎幣二千疋，白金器一具，往給滿速兒，說令和好，速還哈密城印。賂番使和，澤太失計。哪知寫亦虎仙已與滿速兒通同一氣，此次見澤，實是為滿速兒作一說客，澤不知是詐，反將金帛厚遺，他便往報滿夷兒，教他再請增幣，即還城印。澤以增幣小事，遽從所請，一面上言番酋悔過效順，不必用師，哈密城印，即可歸還。武宗大喜，便召澤還京。巡按御史馮時雍，奏稱彭澤講和辱國，應加懲處，疏入不報。<br>　　滿速兒探知彭澤還朝，兵事已寢，哪裡肯歸還城印？反且四出侵掠。甘肅巡撫李昆，遣使詰問滿速兒，滿速兒又遣寫亦虎仙等，來索所許金幣。俗語所謂你討上船錢，我討落船錢。昆欲遵原約，有兵備副使陳九疇，出阻道：「彭總督處事模稜，今撫帥又欲齎寇麼？不可不可！」昆答道：「並非齎寇，不過原約在先，不便失信。」九疇道：「欲要增幣，必須歸還城印，且令送拜牙郎歸國，方可行得。但番人多詐，應留寫亦虎仙為質，等到城印繳清，拜牙郎送歸，才把寫亦虎仙，放他回去。」昆乃留住寫亦虎仙只令隨使回去，給他雜幣二百匹，令將拜牙郎及哈密城印，來換寫亦虎仙。隨使去後，好幾日不得回報。李昆正在疑慮，忽有探卒入稟道：「滿速兒引兵萬騎，來犯肅州了。」昆即召九疇商議，九疇道：「火來水掩，將來兵擋，怕他什麼？」遂調兵守城，遣游擊芮寧出御。芮寧戰死，番兵迫城下，九疇晝夜梭巡，漸聞哈密降回居肅州，有內應消息，即發兵掩捕，獲得降回頭目失拜煙答等，捶死杖下。潛於夜間縋兵出城，襲破番營。滿速兒敗走瓜州，又被副總兵鄭廉邀擊，狼狽不堪，馳還土魯番，復遣人求和。九疇謂，滿速兒狡黠不臣，應拒絕來使，勿令與通。李昆不從，竟馳驛奏聞。<br>　　兵部尚書王瓊，曾與彭澤有隙，方偕錦衣衛錢寧，設謀搆陷，請窮詰增幣主名，嚴加部議。適失拜煙答子米兒馬黑麻，詣闕訟冤，說是陳九疇屈死乃父。王瓊遂劾澤欺罔辱國，九疇輕率激變，一並逮鞫。連哈密衛目寫亦虎仙亦解至京師。戶部尚書石玠，謂：「將在外，君命有所不受，彭澤、陳九疇，出鎮邊疆，為國定謀，功足掩罪，請免重譴！」王瓊聞言大忿道：「納幣寇廷，致貽後患，尚得謂功足掩罪麼？」玠不能答。彭、陳二人，幾不免死刑。幸楊廷和代為轉圜，乃將彭、陳減死，削職為民。寫亦虎仙竟得脫罪，留居京師。他本狡黠多詐，與米兒馬黑麻，結為一黨，趨奉錦衣衛錢寧，入侍宮廷。武宗愛他敏慧，逐漸寵幸，賜他國姓，列為義兒。當時義兒甚多，無論外吏中官，亡虜走卒，總教得武宗歡心，都得賜姓為朱，拜武宗做乾兒子，統共計算，約有二百餘人。可謂博愛。這二百餘人中，第一個得寵，要算錢寧，第二個便是江彬。錢寧幼時，貧苦得很，寄鬻太監錢能家。能死後，寧年已長，轉事劉瑾，因得入侍武宗。平居善承意旨，漸邀寵幸。甚至武宗昏醉，嘗倚寧為枕，徹夜長眠。彷彿彌子瑕，想他面龐兒定亦俊白。有時百官候朝，待至晌午，尚未得武宗起居消息，從此君王不早朝。必須俟錢寧通報，方可入殿排班。寧以此得掌錦衣衛，招權納賄，勢傾百僚。江彬為大同游擊，自調入剿盜後，班師獲賞。應前回。他聞錢寧大名，靠著戰爭所得財物，私下投贈。財物自乾沒而來，原不足惜。寧遂引彬入豹房，覲見武宗。彬本有口才，又經錢寧先容，奏對自然稱旨。武宗大喜，升為左都督，嗣復與錢寧一同賜姓，充做義兒，留侍左右，與同臥起。又多一個陪夜。錢寧見彬奪己寵，替他作枕，還不好麼。深悔從前引進，未免多事，誰教你愛財物。漸漸的有意排擠。彬從旁察覺，想了一計，入與武宗談及兵事。武宗問長道短，正中彬意，遂乘機奏道：「目今中原勁旅，要算邊兵最強，京營士卒，遠不及他。試看河北群盜，全仗邊兵蕩平，若單靠京營疲卒，恐至今尚未肅清哩！」徐徐引入。武宗動色道：「京營如此腐敗，哪足防患？若欲變弱為強，須用何法？」彬又奏道：「莫妙於互調操練，京兵赴邊，邊兵赴京，彼此易一位置，內外俱成勁旅了。」武宗點首，極稱妙計，遂飭調四鎮兵入京師。大學士李東陽等極力諫阻，俱不見納。四鎮兵奉旨到京，四鎮兵即宣府、大同、遼東、延綏。由武宗戎裝披掛，親臨校閱，果然軍容壯盛，手段高強，心中大悅，立召總兵許泰、劉暉等，溫言嘉獎，各賜國姓。嗣是稱四鎮兵為外四家軍，又命江彬為統帥，兼轄四家。於是江彬權勢越張，就使有十個錢寧，也不能把他扳倒了。江彬計劃，至此說明。武宗且挑進宮監，教他習練弓箭，編成一軍，親自統率，與彬等日夕馳逐，呼噪聲，弓馬聲，遍達九門，嘈雜不絕。宮廷內外，統是不安，獨武宗歡慰異常，李東陽屢諫無效，乞休而去。也虧他熬練到此。楊廷和因丁懮告歸，吏部尚書楊一清，入預閣務，不過辦事幾個月，已與江彬、錢寧等做了對頭，情願謝職歸田。各大員多半歸休，江彬益肆行無忌，導上縱淫。會延綏總兵官馬昂，以奸貪驕橫，革職閒居，聞江彬新得上寵，入京謁彬，希圖開復原官。江彬沉思一會，帶笑說道：「足下能辦到一事，保你富貴如故。」昂亟問何事，江彬笑道：「不必說了。就是說明，恐你亦辦不到。」故意不說，尤為奸險。昂情急道：「除是殺頭，沒有辦不到的事情。」彬乃密授昂計，昂欣然應聲而去。看官道是何策？原來馬昂有一妹子，容顏絕世，歌舞騎射，般般皆能，年甫及笄，嫁與指揮畢春。彬與昂同籍宣府，從前曾見過數次，暗中垂涎，偏偏弄不到手，此次因武宗漁色，囑他採訪佳人，彬遂借端設計，欲令昂送妹入宮，一則可銷前日悶氣，二則可固後來榮寵。昂也為得官要緊，竟依計照行，托詞母病，誘妹歸寧，及到家內，方說出一段隱情。那妹子聞入宮為妃，恰也情願，只一時不好承認，反說阿哥胡鬧。經昂央告多時，方淡掃蛾眉，由他送入京中。江彬接著，見她豐姿秀媚，比初見時尤為鮮豔，不禁色膽如天，摟住求歡。那美人兒本認識江彬，素羨彬威武出眾，就也半推半就，任他玩弄，足足享受了三天，先嘗後進，江彬畢竟效忠。方令她盛飾起來，獻入豹房。武宗見了如花如玉的美人，管甚麼嫁過不嫁過，賜了三杯美酒，即令侍寢。婦女家心存勢利，格外柔媚，惹得武宗視為珍奇，朝夕不離。當下將馬昂開復原官，昂弟炅、&#15076;等，都蒙寵賜蟒衣，又賜昂甲第於太平倉東，真所謂君恩汪濊，光耀門楣了。只是畢春晦氣。御史給事中等，聞這消息，聯表奏諫，甚且舉以呂易嬴，以牛易馬的故事，引為炯戒，武宗均擱置不報，美人情重國家輕。且時常與彬夜遊，幸昂私第。君臣歡飲，適有一盤魚膾，味甚佳美，武宗贊不絕口，並問由何人烹調？彬奏稱為簉室杜氏承辦。武宗道：「卿妾至馬家司肴，確見友誼。但君臣一倫，比友較重，朕亦欲暫借數天，可好麼？」彬不防武宗有此一語，心中懊惱不及，但言既出口，駟馬難追，只好唯唯從命。你也有這錯著麼？次日硬著頭皮，囑杜氏裝飾停當，輦送豹房。武宗見這位杜美人，比馬美人差不多，日間命她烹魚，夜間竟喚她侍寢，日調魚膾，夜奉蛤湯，杜氏確是能手。從此久假不歸，彬亦無可奈何，只徒呼負負罷了。惟武宗得隴望蜀，有了馬、杜兩美人，尚嫌未足。一日，召問江彬道：「卿籍隸宣府，可知宣府多美人嗎？」想是從馬、杜兩美人推類及之。彬答道：「宣府本多樂戶，美婦恰也不少。聖意如欲選擇，何妨親自游觀。」武宗眉頭一皺道：「朕亦甚欲出遊，但恐無故游幸，大臣要來諫阻，奈何？」彬又答道：「秋狩是古時盛典，目今時當仲秋，何妨借出獵為名，暫作消遣。況乘此遊歷邊疆，也可校閱兵備，何必鬱鬱居大內呢？」武宗沈吟半晌，又道：「朕未曾舉行秋狩事宜，今欲創行此典，必須整備扈蹕，檢選吉日，就使大臣們不來諫阻，也要籌備數天。況扈從人多，仍是不得自由，朕不如與卿微服出行，省卻無數牽制呢。」彬應聲遵旨，遂於正德十二年八月甲辰日，乘著月夜，與江彬急裝微服，潛出德勝門去了。正是：<br><br>　　風流天子微行慣，篾片官兒護駕來。<br>　　欲知游幸後如何情形，容待下回再表。<br>　　彭澤一出平河北盜，再出平四川賊，不可謂非良將材。至後經略哈密，納幣土魯番，致為所欺，豈長於平盜賊，短於馭番夷歟？毋亦由朝氣已衰，暮氣乘之，乃有此措置失當歟？然王瓊以私嫌構釁，罪彭澤並及陳九疇，假公濟私，情殊可惡。故吾謂彭澤非不當劾，劾彭澤由於王瓊，乃正不應劾而劾者也。若夫錢寧、江彬本無大功，驟膺殊寵，彬尤導上不法，罪出寧上，武宗喜弄兵，彬即導以調練，武宗好漁色，彬即導以縱淫，甚至奪畢春之妻，進獻豹房，一意逢君，無惡不為。然天道好還，奪人妻者，妾亦為人所奪，吾讀至此，殊不禁為之一快也。然武宗之淫荒，自此益甚矣。</font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=46.htm>上一篇</a> &nbsp;&nbsp;&nbsp;&nbsp; <a href=48.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>