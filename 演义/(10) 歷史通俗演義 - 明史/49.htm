<html>
<head>
<title>開放文學--歷史通俗演義 - 明史--第五十回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=48.htm>上一篇</a> &nbsp;&nbsp;&nbsp;&nbsp; <a href=50.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第五十回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>覓佳麗幸逢歌婦　罪直諫杖斃言官</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說武宗還京，適南郊屆期，不及致齋，即行郊祀禮。禮畢，縱獵南海子，且令於奉天門外，陳設應州所獲刀械衣器，令臣民縱觀，表示威武。忙碌了三五天，才得閒暇。又居住豹房數日，猛憶起鳳姐兒，覺得她性情模樣，非豹房諸女御所及，私下嗟歎，悶悶不樂。江彬入見，武宗便與談及心事，江彬道：「有一個鳳姐兒，安知不有第二個鳳姐兒？陛下何妨再出巡幸，重見佳人。」武宗稱善，復依著老法兒，與江彬同易輕裝，一溜煙似的走出京城，逕趨宣府。關門仍有谷大用守著，出入無阻。楊廷和等追諫不從，典膳李恭，擬疏請回鑾，指斥江彬。疏尚未上，已被彬聞知，陰嗾法司，逮獄害死。給事中石天柱刺血上疏，御史葉忠，痛哭陳書，皆不見報。閒游了兩三旬，忽接到太皇太后崩逝訃音，太皇太后見四十四回。不得已奔喪還京，勉勉強強的守制數月。到了夏季，因太皇太后祔喪有期，遂托言親視隧道，出幸昌平。到昌平後，僅住一日，竟轉往密雲，駐蹕喜峰口。<br>　　民間訛言大起，謂武宗此番游幸，無非彩覓婦女，取去侍奉，大家駭懼得很，相率避匿。永平知府毛思義，揭示城中，略言：「大喪未畢，車駕必無暇出幸，或由奸徒矯詐，於中取利，爾民切勿輕信！自今以後，非有撫按府部文書，若妄稱駕至，藉端擾民，一律捕治勿貸！」民間經他曉諭，方漸漸安居，不意為武宗所聞，竟飭令逮系詔獄﹔羈禁數月，才得釋出，降為雲南安寧知州。武宗住密雲數日，乃返至河西務，指揮黃勛，借詞供應，科擾吏民。巡按御史劉士元，遣人按問，勛竟逃至行在，密賂江彬等人，誣陷士元。武宗命將士元拿至，裸系軍門，杖他數十。可憐士元為國為民，存心坦白，偏被他貧官污吏，狼狽為奸，平白地遭了杖辱，無從呼籲。武宗管甚麼曲直，總要順從他才算忠臣，例得封賞，否則視為悖逆，濫用威刑，這正所謂喜怒任情，刑賞倒置呢。<br>　　實是專制餘毒。<br>　　到了太皇太后梓宮，出發京師，武宗方馳還京中，仍著戎服送葬，策馬至陵，就飲寢殿中。一杯未了又一杯，直飲得酒氣薰蒸，高枕安臥，百官以梓宮告窆後，例須升主祔廟，不得不請上主祭。入殿數次，只聽得鼾聲大作，不便驚動，只好大家坐待﹔直至黃昏，武宗方夢回黑甜，起身祭主，猛聽得疾風暴雨，繼以響雷，殿上燈燭，一時盡滅，侍從多半股栗，武宗恰談笑自如。此君也全無心肝。禮畢還宮，御史等因天變迭至，籲請修省。疏入後，眼睜睜的望著批答，不料如石沉大海一般，毫無影響。過了數日，恰下了一道手諭，令內閣依諭草敕，諭中言寧夏有警，令總督軍務威武大將軍朱壽，統六師往征，江彬為威武副將軍扈行。可發一噱。大學士楊廷和、梁儲、蔣冕、毛紀等見了這諭，大都驚愕起來，當下不敢起草，公議上疏力諫。武宗不聽，令草詔如初。楊廷和稱疾不出，武宗親御左順門，召梁儲入，促令草制。儲跪奏道：「他事可遵諭旨，此制斷不敢草。」武宗大怒，拔劍起座道：「若不草制，請試此劍！」儲免冠伏地，涕泣上陳道：「臣逆命有罪，情願就死。若命草此制，是以臣令君，情同大逆，臣死不敢奉詔。」武宗聽了此語，意中頗也知誤，但不肯簡直認錯，只把劍遙擲道：「你不肯替朕草詔，朕何妨自稱，難道必需你動草麼？」言已逕去。<br>　　越宿，並未通知閣臣，竟與江彬及中官數人，出東安門，再越居庸關，駐蹕宣府。念念不忘家裡，可謂思家心切。閣臣復馳疏申諫，武宗非但不從，反令兵戶工三部，各遣侍郎一人，率司屬至行第辦事。一面日尋佳麗，偏偏找不出第二個鳳姐兒。江彬恐武宗愁煩，又導他別地尋嬌，乃自宣府趨大同。復由大同渡黃河，次榆林，直抵綏德州。訪得總兵官戴欽，有女公子，色藝俱工，遂不及預先傳旨，竟與江彬馳入戴宅。戴欽聞御駕到來，連衣冠都不及穿戴，忙就便服迎謁，匍匐奏稱：「臣不知聖駕辱臨，未及恭迎，應得死罪。」武宗笑容可掬道：「朕閒游到此，不必行君臣禮，快起來敘談！」特別隆恩。戴欽謝過了恩，方敢起身。當即飭內廚整備筵席，請武宗升座宴飲，彬坐左側，自立右旁。武宗命他坐著，乃謝賜就坐。才飲數杯，武宗以目視彬，彬已會意，即開口語欽道：「戴總兵知聖駕來意否？」戴欽道：「敢請傳旨。」江彬道：「御駕前幸宣府，得李氏女一人，德容兼備，正擬冊為宮妃，不期得病逝世。今聞貴總兵生有淑女，特此臨幸，親加選擇，幸勿妨命！」戴欽不敢推辭，只好說道：「小女陋質，不足仰覲天顏。」彬笑道：「總兵差了，美與不美，自有藻鑒，不必過謙。」戴欽無奈，只得飭侍役傳入，飾女出見。不多時，戴女已妝罷出來，環珮珊珊，冠裳楚楚，行近席前，便拜將下去，三呼萬歲。武宗亟宣旨免禮，戴女才拜罷起來。但見她豐容盛鬋，國色天香，端凝之中，另具一種柔媚態度。是大家女子身分。當由武宗瞧將過去，不禁失聲稱妙。江彬笑語戴欽道：「佳人已中選了，今夕即煩送嫁哩！」戴女聞著，芳心一轉，頓覺兩頰緋紅。武宗越瞧越愛，還有何心戀飲，匆匆喝了數杯，便即停觴。江彬離座，與戴欽附耳數言，即偕武宗匆匆別去。過了半日，即有彩輿馳至，來迎戴女。欽聞了彬言，正在躊躇，驀見彩輿已到，那時又不敢忤旨，沒奈何硬著頭皮，遣女登輿。生離甚於死別，戴女臨行時，與乃父悲泣相訣，自不消說。去做妃嬪，還要哭泣嗎？武宗得了戴女，又消受了幾日，復命啟蹕，由西安歷偏頭關，逕詣太原。<br>　　太原最多樂戶，有名的歌妓，往往聚集。武宗一入行轅，除撫按入覲，略問數語外，即廣索歌妓侑酒。不多時，歌妓陸續趨至，大家獻著色藝，都是嬌滴滴的面目，脆生生的喉嚨，內有一婦列在後隊，獨生得天然俏麗，脂粉不施，自饒美態，那副可人的姿色，映入武宗眼波，好似鶴立雞群，不同凡豔。當下將該婦召至座前，賜她御酒三杯，令她獨歌一曲。該婦叩頭受飲，不慌不忙的立將起來，但聽她嬌喉婉轉，雅韻悠揚，一字一節，一節一音，好似那麼鳳度簧，流鶯綰曲，惹得武宗出了神，越聽越好，越看又越俏，不由的擊節稱賞。到了歌闋已終，尚覺餘音繞樑，裊裊盈耳，江彬湊趣道：「這歌婦的唱工，可好麼？」武宗道：「此曲只應天上有，人間難得幾回聞。」溺情如許。說畢，復令該婦侍飲。前只賜飲，此則侍飲。那歌婦幸邀天眷，喜不自禁，更兼那幾杯香醪，灌溉春心，頓時臉泛桃花，渦生梨頰，武宗瞧著，忍不住意馬心猿，便命一班女樂隊，盡行退去，自己牽著該婦香袂，逕入內室，那婦也身不由主，隨著武宗進去。看官！你想此時的武宗，哪裡還肯少緩？當即將該婦鬆了鈕釦，解了羅帶，挽入羅幃，飽嘗滋味。比侍飲又進一層。最奇的是歡會時候，仍與處子無二，轉令武宗驚異起來，細問她家世履歷，才知是樂戶劉良女，樂工楊騰妻。武宗復問道：「卿既嫁過楊騰，難道楊騰是患天閹麼？」劉氏帶喘帶笑道：「並非天閹，實由妾學內視功夫，雖經破瓜，仍如完璧。」武宗道：「妙極了，妙極了。」於是顛鸞倒鳳，極盡綢繆。寫劉女處處與戴女不同，各存身分。自此連宵幸御，佳味醰醰，所有前此寵愛的美人，與她相比，不啻嚼蠟。武宗心滿意足，遂載輿俱歸，初居豹房，後入西內，寵極專房，平時飲食起居，必令與俱，有所乞請，無不允從。左右或觸上怒，總教求她緩頰，自然消釋。宮中號為劉娘娘，就是武宗與近侍談及，亦嘗以劉娘娘相呼。因此江彬以下，見了這位劉娘娘，也只好拜倒裙下，禮事如母，尊榮極矣，想為楊騰妻時，再不圖有此遇。這且慢表。<br>　　且說武宗在偏頭關時，曾自加封鎮國公，親筆降敕，有云：「總督軍務威武大將軍總兵官朱壽，統領六師，掃除邊患，累建奇功，特加封鎮國公，歲支錄五千石，著吏部如敕奉行！」愈出愈奇。楊廷和、梁儲等，聯銜極諫，都說是名不正，言不順，請速收回成命。武宗毫不見納。又追錄應州戰功，封江彬為平虜伯，許泰為安邊伯，此外按級升賞，共得內外官九千五百五十餘人。及載劉娘娘還京，群臣奉迎如前儀，未幾又思南巡，特手敕吏部道：「鎮國公朱壽，宜加太師。」又諭禮部道：「威武大將軍太師鎮國公朱壽，令往兩畿山東，祀神祈福。」復諭工部，速修快船備用。敕下後，人情&#27769;&#27769;，閣臣面阻不從。翰林院修撰舒芬，憤然道：「此時不直諫報國，尚待何時？」遂邀同僚崔桐等七人，聯名上疏道：<br>　　陛下之出，以鎮國公為名號，苟所至親王地，據勛臣之禮以待陛下，將朝之乎？抑受其朝乎？萬一循名責實，求此悖謬之端，則左右寵幸之人，無死所矣。陛下大婚十有五年，而聖嗣未育，故凡一切危亡之跡，大臣知之而不言，小臣言之而不盡，其志非恭順，蓋聽陛下之自壞也。尚有痛哭泣血，不忍為陛下言者：江右有親王之變，指寧王宸濠事，見後。大臣懷馮道之心，以祿位為故物，以朝宇為市廛，以陛下為弈棋，以委蛇退食為故事，特左右寵幸者，智術短淺，不能以此言告陛下耳。使陛下得聞此言，雖禁門之前，亦警蹕而出，安肯輕褻而漫遊哉？況陛下兩巡西北，四民告病，今復聞南幸，盡皆逃竄，非古巡狩之舉，而幾於秦皇、漢武之游。萬一不測，博浪柏人之禍不遠矣。臣心知所危，不敢緘默，謹冒死直陳！<br>　　兵部郎中黃鞏，聞舒芬等已經入奏，乞閱奏稿，尚以為未盡痛切，獨具疏抗奏道：<br>　　陛下臨御以來，祖宗紀綱法度，一壞於逆瑾，再壞於佞幸，又再壞於邊帥之手，至是將蕩然無餘矣。天下知有權臣，而不知有陛下，寧忤陛下而不敢忤權臣，陛下勿知也。亂本已生，禍變將起，竊恐陛下知之晚矣。為陛下計，亟請崇正學，通言路，正名號，戒游幸，去小人，建儲貳，六者並行，可以杜禍，可以弭變，否則時事之急，未有甚於今日者也。臣自知斯言一出，必為奸佞所不容，必有蒙蔽主聰，斥臣狂妄者，然臣寧死不負陛下，不願陛下之終為奸佞所誤也。謹奏！<br>　　員外郎陸震，見他奏稿，歎為至論，遂願為聯名，同署以進。吏部員外郎夏良勝，及禮部主事萬潮，太常博士陳九川，復連疏上陳。吏部郎中張衍瑞等十四人，刑部郎中陳俸等五十三人，禮部郎中姜龍等十六人，兵部郎中孫鳳等十六人，又接連奏阻。連御醫徐鏊，亦援引醫術，獨上一本。武宗迭覽諸奏，已覺煩躁得很，加以江彬、錢寧等人從旁媒糱，遂下黃鞏、陸震、夏良勝、萬潮、陳九川、徐鏊等於獄，並罰舒芬等百有七人，跪午門外五日。既而大理寺正周敘等十人，行人司副餘廷瓚等二十人，工部主事林大輅等三人，連名疏又相繼呈入。武宗益怒，不問他甚麼奏議，總叫按名拿辦，一律逮系。可憐諸位赤膽忠心的官員，統是鐵鏈郎當，待罪闕下，晝罰長跪，夜系囹圄。除有二三閣臣，及尚書石鐇疏救外，無人敢言。京師連日陰霾，日中如黃昏相似。南海子水溢數尺，海中有橋，橋下有七個鐵柱，都被水勢摧折。金吾衛指揮張英，慨然道：「變象已見，奈何不言？」遂袒著兩臂，挾了兩個土囊，入廷泣諫。武宗把他叱退，他即拔刀刺胸，血流滿地。衛士奪去英刃，縛送詔獄，並問他囊土何用。英答道：「英來此哭諫，已不願生，恐自剄時污及帝廷，擬灑土掩血呢。」也是傻話。嗣復下詔杖英八十。英胸已受創，復經杖責，不堪痛苦，竟斃獄中。復由中旨傳出，令將舒芬等百有七人，各杖三十，列名疏首的，遷謫外任，其餘奪俸半年。黃鞏等六人，各杖五十，徐鏊戍邊，鞏、震、良勝、潮俱削籍，林大輅、周敘、餘廷瓚各杖五十，降三級外補，餘杖四十，降二級外補。江彬等密囑刑吏，廷杖加重，員外陸震，主事劉校、何遵，評事林公黼，行人司副餘廷瓚，行人詹軾、劉&#27113;、孟陽、李紹賢、李惠、王翰、劉平甫、李翰臣，刑部照磨劉&#29647;等十餘人，竟受刑不起，慘斃杖下。明之盡罪諫官，以此為始。武宗又申禁言事，一面預備南征，忽有一警報傳來，乃由寧王宸濠，戕官造反等情，說將起來，又是一件大逆案出現。<br>　　小子有詩歎道：<br><br>　　寧死還將健筆扛，千秋忠節效龍逄。<br>　　內廷臣子無拳勇，可奈藩王未肯降。<br><br>　　畢竟宸濠如何謀反，待小子稍憩片刻，再續下回。觀武宗之所為，全是一個遊戲派，滑稽派。微服出遊，耽情花酒，不論良家女子，及樂戶婦人，但教色藝較優，俱可占為妃妾，是一遊戲派之所為也。身為天子，下齒臣工，自為總兵官，並加鎮國公及太師，寧有攬政多日，尚若未識尊卑，是一滑稽派之所為也。閣臣以下，相率泣諫，寧死不避，其氣節有足多者，而武宗任情侮辱，或罰廷跪，或加廷杖，蓋亦由奴視已久，處之如兒戲然。充類至盡，一桀而已矣，一紂而已矣，豈徒若漢武帝之稱張公子，唐莊宗之稱李天下已哉？書中陸續敘來，情狀畢現，可歎亦可笑也。</font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=48.htm>上一篇</a> &nbsp;&nbsp;&nbsp;&nbsp; <a href=50.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>