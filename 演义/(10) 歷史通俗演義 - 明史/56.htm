<html>
<head>
<title>開放文學--歷史通俗演義 - 明史--第五十七回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=55.htm>上一篇</a> &nbsp;&nbsp;&nbsp;&nbsp; <a href=57.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第五十七回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>伏朝門觸怒世宗　討田州誘誅岑猛</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說南京主事桂萼，與張璁同官，璁至南京，與萼相見，談及禮議，很是不平。萼極力贊成璁說，且主張申奏。適聞侍郎席書，及員外郎方獻夫，奏稱以孝宗為皇伯，興獻帝為皇考，俱由閣臣中沮，不得上達。萼乃代錄兩疏，並申明己意，運動京官，代為呈入。當由世宗親閱，其詞云：<br>　　臣聞古者帝王事父孝故事天明，事母孝故事地察，未聞廢父子之倫，而能事天地主百神者也。今禮官以皇上與為人後，而強附末世故事，滅武宗之統，奪興獻之宗，夫孝宗有武宗為子矣，可復為立後乎？武宗以神器授皇上矢，可不繼其統乎？今舉朝之臣，未聞有所規納者何也？蓋自張璁建議，論者指為干進，故達禮之士，不敢遽言其非。竊念皇上在興國太后之側，慨興獻帝弗祀三年矣，而臣子乃肆然自以為是，可乎？臣願皇上速發明詔，循名考實，稱孝宗曰皇伯考，興獻帝曰皇考，而別立廟於大內，興國太后曰聖母，武宗曰皇兄，則天下之為父子君臣者定。至於朝議之謬，有不足辯者，彼所執不過宋濮王議耳。臣按宋臣范純仁告英宗曰：「陛下昨受仁宗詔，親許為仁宗子，至於封爵，悉用皇子故事，與入繼之主不同。」則宋臣之論，亦自有別。今皇上奉祖訓，入繼大統，果曾親承孝宗詔而為之乎？則皇上非為人後，而為入繼之主明矣。然則考興獻帝，母興國太后，可以質鬼神俟百世者也。臣久欲上請，乃者復得見席書、方獻夫二臣之疏，以為皇上必為之惕然更改，有無待於臣之言者。乃至今未奉宸斷，豈皇上偶未詳覽耶？抑二臣將上而中止耶？臣故不敢愛死，再申其說，並錄二臣原疏以聞。<br>　　世宗讀一句，點一回首，讀數句，把首連點數次，直至讀畢，方歎賞道：「此疏關係甚大，天理綱常，要仗他維持了。」遂下廷臣集議。尚書汪俊，正承乏禮部，會集文武眾臣二百餘人，並排萼議，世宗不聽。給事中張翀等三十二人，御史鄭本公等三十一人，又復抗章力論，以為當從眾議。世宗斥他朋言亂政，詔令奪俸。修撰唐&#33263;，上言宜考所後以別正統，隆所生以備尊稱。後經內旨批駁，說他模稜兩可，亦奪俸半年。汪俊等見帝意難回，乃請於興獻帝後，各加皇字，以全徽稱。世宗尚未愜意，召桂萼、張璁，還京與議，並因席書督賑江淮，亦並召還。楊廷和見朝政日非，決意求去，世宗竟准他歸休。言官交章請留，俱不見答。嗣遇興國太后誕辰，敕命歸朝賀，宴賞有加。至慈壽太后千秋節，獨先期飭令免賀，修撰舒芬，疏諫奪俸，御史朱淛、馬明衡、陳逅、季本，員外郎林惟聰等，先後奏請，皆遭譴責。原來興國太后入京時，慈壽太后，猶以藩妃禮相待，興國太后甚為失望。及世宗朝見，太后情亦冷淡，因此世宗母子，力遏眾議，必欲推重本生，把興獻帝後的尊稱，駕出孝宗帝後的上面，才出胸中宿忿。補敘此段，可見世宗母子，全出私情。都御史吳廷舉，恐璁等入都，仍執前說，乃請飭諸生及耆德大臣並南京大臣，各陳所見，以備採擇。璁、萼復依次上疏，申明統嗣不同的理由。璁且謂今議加稱，不在皇與不皇，實在考與不考，世宗很是嘉納。即召大學士蔣冕、毛紀、費宏等，諭加尊號，並議建室奉先殿側，祀興獻帝神主。冕啟奏道：「臣願陛下為堯舜，不願陛下為漢哀。」又是隔靴搔癢之談。世宗變色道：「堯舜之道，孝悌而已，這兩語非先賢所常稱麼？」冕等無詞可答，只好唯唯而退。世宗遂敕諭禮部，追尊興獻帝為本生皇考恭穆獻皇帝，上興國太后尊號為本生聖母章聖皇太后。又謂：「朕本生父母，已有尊稱，當就奉先殿側，別立一室，奉安皇考神主，聊盡孝思」云云。禮部尚書汪俊又上議道：<br>　　皇上入奉大宗，不得祭小宗。為本生父立廟大內，從古所無。惟漢哀帝嘗為共王立廟京師，師丹以為不可。臣意請於安陸廟增飾，為獻皇帝百世不遷之廟，俟後襲封興王子孫，世世奉享。陛下歲時遣官祭祀，亦足以伸至情矣。<br>　　寧必建室為乎？乞即收回成命，勿越禮訓！<br>　　世宗一概不納，只促令鳩工建室，限日告成，俊遂乞休，奉旨切責，准令免官，遺缺命席書繼任。書未到京，由侍郎吳一鵬權署部事。既而一鵬受命，與中官賴義等，迎主安陸。一鵬上疏奏阻，並不見納，只好束裝就道，迎主入京。時已建室工竣，即就室安主，名為觀德殿。大學士蔣冕，以追尊建室，俱由世宗親自裁決，未經內閣審定，不由的憤憤道：「古人謂有官守，有言責，不得其職，便可去位？我備員內閣，不能匡救國事，溺職已甚，還要在此何用？」因連疏求罷。世宗以詹事石&#29668;，素與廷和未&#24650;，擬引他入閣，贊成大禮，乃聽冕致仕，即命&#29668;為吏部尚書，兼文淵閣大學士，入預機務。&#29668;入閣後，偏不肯專意阿容，一切政論，多從大體。適戶部侍郎胡瓚，上言大禮已定，席書督賑江淮，實關民命，不必征取來京。&#29668;亦以為言，並請停召璁、萼二人。世宗不得已准奏，飭璁、萼仍回原任。時璁、萼已奉召啟程，途中聞回任消息，意大沮喪，乃複合疏上呈，極論兩考為非是。且云：「本生二字，對所後而言，若非將二字除去，則雖稱皇考，仍與皇叔無異。禮官有意欺君，臣等願來京面質」等語。世宗得疏後，心又感動，復令二人入都。璁、萼遂兼程至京，既入都門，聞京官與他反對，勢甚&#27769;&#27769;，欲仿先朝馬順故事，激烈對待。馬順事見三十五回。萼懼不敢出，璁避居數日，方才入朝。退朝後恐仇人狙擊，不敢走回原路，悄地裡溜出東華門，避入武定侯郭勛家。勛為郭英五世孫。勛與璁晤談，意見頗合，允為內助。偏偏給事中張淛等，連章劾璁、萼及席書、方獻夫等，乞即正罪。有旨報聞。淛取群臣彈章，匯送刑部，令預擬璁等罪名。尚書趙鑒，私語淛道：「若得諭旨，便當撲殺若輩。」淛大喜而退，免不得與同僚談及。那知一傳十，十傳百，竟被深宮聞悉，切責淛、鑒，並擢璁、萼為翰林學士，方獻夫為侍講學士。璁、萼與獻夫，恐眾怒難犯，奏請辭職，世宗不許。學士豐熙，修撰舒芬、楊慎、廷和子。張衍慶，編修王思等，均不願與璁、萼同列，各乞罷歸，有詔奪俸。給事中李學曾等，御史吉棠等，上疏申救，俱遭譴謫，甚至下獄。還有南京尚書楊旦、顏頤壽、沈冬魁、李克嗣、崔文奎，及侍郎陳鳳梧，都御史鄒文盛、伍文盛等，復以為言，又被內旨斥責。員外薛惠，著《為人後解》，力駁璁、萼奏議，也被世宗察知，逮系獄中。當下惱動了尚書喬宇，竟抗疏乞休，略言：「內降恩澤，先朝輒施諸佞倖小人，士大夫一經參預，即為清議所不容。況且翰苑清華，學士名貴，乃令萼、璁等居此，小人道長，君子道消，何人願與同列？臣已老朽，自愧無能，願賜罷黜，得全骸骨」云云。世宗責他老悖，聽他歸田。於是萼、璁兩人，以臆說得售，益發興高采烈，條陳十三事，差不多有數千言。小子述不勝述，但將十三條的大綱，列表如下：<br>　　（一）三代以前，無立後禮。（二）祖訓亦無立後明文。（三）孔子射於矍圃，斥為人後者。（四）武宗遺詔，不言繼嗣。（五）禮無本生父母名稱。（六）祖訓姪稱天子為伯叔父。（七）漢宣帝、光武，俱為其父立皇考廟。（八）朱熹嘗論定陶事為壞禮。（九）古者遷國載主。（十）祖訓皇后治內，外事無得干預。（十一）皇上失行壽安皇太后三年喪。（十二）新頒詔令，決宜重改。（十三）台官連名上疏，勢有所迫，非出本心。<br>　　這十三條綱目，奏將上去，世宗非常稱賞，立遣司禮監傳諭內閣，除去冊文中本生字樣。大學士毛紀，力持不可。世宗御平台，召毛紀等面責道：「此禮決當速改，爾輩無君，欲使朕亦無父麼？」毛紀等免冠趨退。世宗遂召百官至左順門，頒示手敕，更定章聖皇太后尊號，除去本生字樣，正名聖母，限四日恭上冊寶。百官不服，會同九卿詹事翰林給事六部大理行人諸司，上章力爭。疏凡十三上，俱留中不報。尚書金獻民、少卿徐文華倡言道：「諸疏留中，必改稱孝宗為皇伯考了，此事不可不爭。」吏部右侍郎何孟春道：「憲宗朝，議慈懿太后徽號，及合葬典禮，虧得先臣伏闕力爭，才得邀准，今日又遇此舉了。」回應三十九回。楊慎道：「國家養士百餘年，仗節死義，正在今日。」言之太過。編修王元正，給事中張淛亦齊聲道：「萬世瞻仰，在此一舉，今日如不願力爭，應共擊勿貸。」當下大集群僚，共得九卿二十三人，翰林二十二人，給事二十人，御史三十人，諸司郎官及吏部十二人，戶部三十六人，禮部十二人，兵部二十人，刑部二十七人，工部十五人，大理寺屬十二人，都跪伏左順門，大呼高皇帝孝宗皇帝不置。世宗居文華殿，聞聲才悉，即遣司禮監諭令退去，群臣跪伏如故。尚書金獻民道：「宰輔尤宜力爭，如何不至？」即遣禮部侍郎朱希周，傳報內閣。大學士毛紀、石&#29668;，亦赴左順門跪伏。自辰至午，屢由中官諭退，終不肯去。世宗大怒，命錦衣衛收系首事，得豐熙、張翀、餘翱、餘寬、黃待顯、陶滋、相世芳、毋德純八人，一律下獄。楊慎、王元正乃撼門大哭，一時群臣齊號，聲震闕廷。幾同病狂。世宗愈怒，索性一不做，二不休，命盡錄諸臣姓名，拘住馬理等一百三十四人。惟大學士毛紀、石&#29668;，尚書金獻民，侍郎何孟春等，勒令退歸待罪。越數日，謫戍首事八人，四品以上奪俸，五品以下予杖，編修王相等十六人，因杖受傷，先後畢命。死得不值。大學士毛紀，請宥伏闕諸臣罪，被世宗痛責一番，說他要結朋奸，背君報私，紀遂致仕而去。世宗遂更定大禮，稱孝宗為皇伯考，昭聖皇太后為皇伯母，獻皇帝為皇考，章聖皇太后為聖母。嗣是修獻皇帝實錄，立獻皇帝廟於京師，號為世廟，並命席書至京，編成《大禮集議》，頒示中外。到了嘉靖五年，章聖皇太后謁見太廟及世廟，大學士費宏、石&#29668;，力諫不從，費宏入閣後，未嘗出言規諫。至是才聞力諫，想是飯碗已滿了。反被璁、萼等暗中進讒，害得他不能不去。自是輔臣喪氣，引為大戒，終世宗朝，內閣大臣，大半委蛇朝右，無復強諫了。明朝氣運，亦將衰亡了。再越二年，即嘉靖七年。《大禮集議》成，由世宗親制序文，改名為《明倫大典》，刊布天下，且追論前議禮諸臣罪狀，明降敕文道：<br>　　大學士楊廷和，謬主濮議，尚書毛澄，不能執經據禮，蔣冕、毛紀，轉相附和，喬宇為六卿之首，乃與九卿等官，交章妄執，汪俊繼為禮部，仍從邪議，吏部郎中夏良勝，脅持庶官，何孟春以侍郎掌吏部，煽惑朝臣，伏闕喧呼，朕不為已甚，姑從輕處。楊廷和為罪之魁，以定策國老自居，門生天子視朕，法當戮市，特寬宥削籍為民。毛澄病故，追奪前官。蔣冕、毛紀、喬宇、汪俊，俱已致仕，各奪職閒住。何孟春情犯特重，夏良勝釀禍獨深，俱發原籍為民。其餘南京翰林科道部屬大小臣衙門各官，附名入奏，或被人代署，而己不與聞者，俱從寬不究。其先已正法典，或編戍為民者不問。爾禮部揭示承天門下，俾在外者咸自警省。<br>　　議罪以後，應即議功。以張璁為吏部尚書，兼文淵閣大學士。桂萼為禮部尚書，兼武英殿大學士。兩人私自稱慶，喜出望外，且不必說。<br>　　惟當變禮築廟的時候，田州指揮岑猛作亂，免不得勞動王師，出定亂事。田州為廣西土司，諸族聚處，岑氏最大，自稱為漢岑彭後裔。明初，元安撫總管岑伯顏以田州歸附，太祖嘉他效順，特設田州府，令伯顏知府事。四傳至猛，與思恩知府岑濬構釁。濬亦猛族，互爭雄長。濬攻陷田州，猛遁走得免。都御史總督廣西軍務潘蕃，發兵誅濬，把思恩、田州兩府，統改設流官，降猛千戶，東徙福建。正德初年，猛賂劉瑾，得復為田州府同知，兼領府事，招撫遺眾，覬復祖職。嗣從征江西流賊，所至侵掠，惟以流賊得平，敘功行賞，進授指揮同知。猛尚未滿意，遂懷怨望。先是猛嘗納賄有司，自督府以下，俱為延譽。至受職指揮，未得復還原官，他想從前賄賂，多系虛擲，不如仗著兵力，獨霸一方，免得趨奉官府，耗費金銀。自是督府使至，驕倨相待，使人索賄，分毫不與，甚且侵奪鄰境，屢為邊患。巡撫都御史盛應期，奏猛逆狀。請兵討猛，尚未得報。應期以他事去官，都御史姚鏌繼任，甫至廣西，即再疏請剿。得旨允准，乃檄都指揮沈希儀、張經、李璋、張佑、程鑒等，率兵八萬，分五道進兵。別令參議胡堯元為監軍，總督軍務。猛聞大軍入境，情殊惶急，不敢交戰，竟出奔歸順州。歸順州知州岑璋，系猛婦翁，猛不喜璋女，與璋有嫌，想是同姓為婚之故。至此急不暇擇，乃率眾往投。姚鏌聞猛奔歸順，懸賞通緝，又恐璋為猛婦翁，不免助猛，因召沈希儀問計。希儀道：「猛與璋雖系翁婿，情不相洽，末將自有計除猛，約過數旬，必可報命。」胸有成竹，不待多言。姚鏌甚喜，即令他自去妥辦。希儀至營，與千戶趙臣商議。臣與璋本來熟識，聞希儀言，願往說璋，令誘猛自效。希儀即遣赴歸順，兩下相見，寒暄甫畢，璋即設宴款臣，臣佯為不悅。璋再三詰問，臣終不言。璋心益疑，挽臣入內，長跪問故。臣潸然泣下，這副急淚，從何處得來？璋亦流淚道：「要死就死，何妨實告。」中計了。臣又囁嚅道：「我為故人情誼，所以迂道至此，但今日若實告足下，足下得生，我反死了。」璋大驚道：「君果救我，我決不令君獨死。」言畢，指天為誓。臣乃語璋道：「鄰境鎮安，非與君為世仇麼？今督府懸賞緝猛，聞猛匿君處，特令我往檄鎮安，出兵襲君。我不言，君死﹔我一出口，君必為自免計，我死。奈何奈何？」璋頓首謝道：「請君放心。猛娶吾女，視同仇讎，我正欲殺他，恐他兵眾，所以遲遲。若得天兵相助，即日可誅猛了。猛子邦彥，現守隘口，我先遣千人為內應，君可馳報大營，發兵往攻，內外夾擊，邦彥授首，殺猛自容易呢。」臣大喜而返，報知希儀，即夕往攻邦彥。果然內應外合，把邦彥的頭顱，唾手取來。猛聞邦彥被殺，驚惶的了不得。璋反好言勸慰，處猛別館，日沒供張，環侍美女，令他解悶圖歡。猛懮喜交集，日與美女為樂，比故婦何如？問及大兵，詭稱已退。至胡堯元等到了歸順，檄索猛首，樟乃持檄示猛道：「天兵已到，我不能庇護，請自為計。」一面遞與鴆酒，猛接酒大罵道：「墮你狡計，還有何說？」遂將鴆酒一口飲下，霎時毒發，七竅流血而死。璋斬下猛首，並解猛佩印，遣使馳報軍前，諸將乃奏凱班師。猛有三子，邦彥敗死，邦佐、邦相出亡，所有猛黨陸綬、馮爵等俱被擒，惟盧蘇、王受遁去。隔了一年，盧蘇、王受，又糾眾為亂，陷入田州城，正是：<br><br>　　芟夷未盡枝猶在，烽燧才消亂又生。<br>　　畢竟亂事能否再平，且至下回續表。<br>　　大禮議起，諸臣意氣用事，以致世宗忿激，稱宗築廟，世宗固不為無失，而群臣跪伏喧呼，撼門慟哭，亦非善諫之道。事君數，斯辱矣，豈學古入官之士，尚未聞聖訓耶？楊慎謂仗節死義，張翀謂萬世瞻仰，幾若興邦定國，全賴此諫，試問於伏闕紛爭之後，有何裨益？即令世宗果聽其言，亦未必果能興邦、果能定國也。明代士大夫，積習相沿，幾成錮疾，卒之廷議愈滋，君心愈愎，有相與淪胥而已。田州一役，小丑跳樑，剿平固易。惟岑猛之被賺於婦翁，與世宗之被惑於本生父母，兩兩相對，適成巧偶，是亦文中之映合成趣者也。故善屬文者，無興味索然之筆。</font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 明史 </a>>> </font></td>
     <td width="60%" align=right><a href=55.htm>上一篇</a> &nbsp;&nbsp;&nbsp;&nbsp; <a href=57.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>