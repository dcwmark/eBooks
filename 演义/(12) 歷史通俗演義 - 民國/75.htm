<html>
<head>
<title>開放文學--歷史通俗演義 - 民國--第七十五回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 民國 </a>>> </font></td>
     <td width="60%" align=right><a href=74.htm>上一篇</a> &nbsp;&nbsp;&nbsp;&nbsp; <a href=76.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第七十五回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>袁公子扶櫬歸故里　李司令集艦抗中央</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說袁氏治喪，已有數日，大小男婦，都在靈前伴著，並不缺少一人。突來了一個麻冕葛衣的大員，奔入靈前，撫棺大慟，連呼帝父不置。大眾統是驚訝，及留神諦視，卻是面熟得很，原來就是奉天將軍段芝貴。久違了。段自奉老袁命，由奉調魯，正擬積極進兵，大為君父效力，應七二回。偏途次得著凶耗，驚得形神沮喪，急忙星夜進京。到了新華宮，即向治喪所索取麻冕葛衣，到靈前悲號一番，幾乎比袁氏諸子，還要哀戚數倍。後來聞及大喪典禮，已由政府特派曹汝霖、王揖唐、周自齊敬謹承辦，才無異言。義兒的義字上，並可加一孝字。曹汝霖、王揖唐、周自齊三人，本是帝制派中首領，又適充大喪典禮承辦員，自然恭擬典章，務極隆備。先定喪禮條目十三條，次定奠祭事項八條，列表如下：<br>　　關於前大總統喪禮議定條目。<br>　　（一）各官署軍營軍艦海關下半旗二十七日，出殯日下半旗一日，靈櫬駐在所亦下半旗，至出殯日為止。<br>　　（二）文武官吏，停止宴會二十七日。（三）民間輟樂七日，及國民追悼日，各輟樂一日。（四）文官左臂纏黑紗二十七日。（五）武官及兵士，於左臂及刀柄上，纏黑紗二十七日。（六）官署公文封面紙面，用黑邊，寬約五分，亦二十七日。（七）官署公文書，蓋用黑色印花二十七日。<br>　　（八）官報封面，亦用黑邊二十七日。（九）自殮奠之後一日起，至釋服日止，在京文武各機關，除公祭外，按日輪班前往行禮﹔京外大員有來京者，即以到日隨本日輪祭機關前往行禮。（十）各省及特別行政區域，與駐外使館，自接電日起，擇公共處所，由長官率同僚屬，設案望祭凡七日。（十一）出殯之日，鳴炮一百零八響，官署民間，均輟樂一日。京師學校，均於是日輟課。（十二）新華公府置黑邊素紙簽名簿二本，一備外交團簽名用，一備中外官紳簽名用。（十三）軍隊分班，至新華門舉槍致敬。前大總統大喪典禮奠祭事項。<br>　　（一）每日謁奠禮節，均著大禮服，不佩勛章，左臂纏黑紗，脫帽三鞠躬。（二）祭品用蔬果酒饌，按日於上午十時前陳設。（三）在京文武各機關，及附屬各機關，每日各派四員，由各該長官率領，於上午九時三十分，齊集公府景福門外，十時敬詣靈筵前分班行禮。（四）單內未列各機關，有願加入者，可隨時赴府知照，亦於每日分班行禮。（五）外省來京大員，暨京外員紳謁奠者，可隨時赴府簽名，於每日各機關行禮時，另班行禮。（六）<br>　　外賓及蒙、藏、回王公等謁奠者，即由外交部蒙藏院不拘時日，先期赴府知照，屆時仍由外交部蒙藏院派員接待，導至靈筵前行禮。（七）清室派員弔祭時，應由特派接待員接待。（八）除各機關每日謁奠外，其各機關中如另有公祭者，先期一日赴府知照，另班上祭。<br>　　典儀既定，新華宮內弔客，日必數起，克定等終日應酬，幾無暇晷。惟洪、週二姨已密議析產，商諸徐公。徐命克定略分現銀，令她自行處置，才算無事。到了六月二十日左右，克定擬遵照遺囑，扶柩回籍，當由恭辦喪禮處，擇定二十八日啟行，先期發出通告云：<br>　　為通告事：本月二十八日，舉行前大總統殯禮，所有執紼及在指定地點恭選人員，業經分別規定辦法，合亟通告，俾便週知。<br>　　[[計開]]<br>　　（甲）赴彰德人員。<br>　　（一）大總統特派承祭官一員。<br>　　（二）文武各機關長官及上級軍官佐。<br>　　（三）文武各機關派員。<br>　　（四）其他送殯人員。<br>　　（乙）送至中華門內人員。<br>　　（一）外交團。<br>　　（二）清皇室代表。<br>　　（丙）送至車站人員。<br>　　（一）國務卿、國務員暨其他文武各機關長官。<br>　　（二）文武各機關各派簡任以下人員四員。<br>　　（丁）在中華門內恭送人員。<br>　　文武各機關人員，及紳商學各界。（不拘人數，在中華門內，指定地點恭送。）<br>　　附服式：凡執紼官員，均服制服，無制服者，准服燕尾服，均用黑領結黑手套。有勛章大綬者，均佩勛章，帶大綬，左臂暨刀劍柄，均纏黑紗。其餘各文武及紳商，准用甲種大禮服，及軍常服，或乙種<br>　　禮服，學生制服，均纏黑紗於左臂。<br>　　自經此通告後，京內外政界諸公，除餽贈厚賻外，又致送誄詞輓聯，計數日間，竟達千餘件。語中命意，不是誇張功績，就是頌禱將來，還要拍馬。卻也無甚可述。惟籌安會中首領楊皙子，獨措詞微妙，言人未言。首聯云：<br>　　「共和誤民國，民國誤共和，百世而後，再平是獄。」對聯云：「君憲負明公，明公負君憲，九泉之下，三復斯言。」<br>　　這兩聯用竟丈貢緞，極品京墨，寫染出來，真足令靈幃生色，冠絕一時。老袁有知，恐要罵他嚼舌。承辦喪禮員等，日夜籌備，凡紙車紙馬紙船紙亭等類，以及一切儀仗，色色辦到，專待屆期啟櫺。至若袁氏家眷，更忙碌不了，所有寶貴物品，緊要箱籠，均收拾停當，編列號次，逐漸登載簿記中，就是一絲一縷，也沒有遺失，紛擾數天，方得蕆事。還有一班女官，由袁克定囑咐統行遣歸，女官等亦摒擋行李，俟送柩出宮，才擬回去。安女士靜生，因蒙死皇帝特寵，及各妃嬪厚愛，免不得依依難捨，一雙俏眼中，淚珠兒已不知流了多少。刻畫盡致，不肯放鬆一人，真是史公書法。<br>　　轉眼間已是六月二十八日了，是日早晨，新華宮外，已是人山人海，擁擠不堪。到了辰牌，各項騶從輿衛，統已到齊，一隊又一隊，一排又一排，統執著器仗，舁著亭輿，魚貫而行。就中鳳旌鳳翣，仙幡寶幢，錦幛花圈，彩幄香櫥，都是異樣鮮明，特別工致，差不多與賽會相似。所經諸地，斷絕交通，前後左右，悉有軍隊荷槍擁護﹔行過了好幾萬人，方見皇子皇孫等，引柩前來，一片麻衣，彌望無際。後面有一極大的靈輿，用了花車裝載，接連又是一柩，就是閔姨棺木，兩旁護從的人物，多且如蚊。各外交團及清室代表，並國務卿以下文武各官，都坐著摩托車，在後恭送。最後的便是袁家女眷，及袁氏女戚，與女官婢媼等數百人，有坐汽車的，有坐馬車的，有坐騾車的，多半是淡裝素抹，秀色可餐，這也無庸細表。最注目的，是一個御乾兒，追隨靈柩，泣涕漣漣，而且滿身縞素，與外此送殯人員，異樣不同，提出另敘，詞筆亦令人注目。旁觀統啟猜疑，間有曉得他的歷史，方說是義重情深，不愧孝子。既到車站，站長已備好專車，將所有錦幛花圈，一齊收集，懸掛車上，然後妥奉靈櫬，安置車內。一班送殯人員，均鞠躬告退，惟特派承祭官蔣作賓，及各機關派往奠殯的官吏，與感情較深的袁氏親友，也陸續登車。外如箱籠行李等物，盡行搬上，好容易安排停當，才吹起汽笛，傳放汽管，準備開車。女官侍從等，至此也下車折回，霎時間輪機轉動，似風掣電馳一般，南赴彰德去了。<br>　　袁家事從此收場，再表那承先啟後的黎政府。黎素性長厚，就職時，中外頗慶得人，獨帝制派慄慄危懼，蠢然思動，意欲推倒了他，鞏固自己地位。一時人心浮動，訛言百出，在京官吏紛紛移家天津，虧得段祺瑞竭力鎮定，暫保無恙。至川、陝、&#31908;取消獨立，中央勢力加厚一層。段氏不為無功。惟西南軍務院撫軍長唐繼堯，電達政府，要求四大條件：（一）系恢復民國元年公佈的舊約法﹔<br>　　（二）召集民國二年解散的舊國會﹔（三）懲辦帝制禍首十三人﹔（四）召集軍事會議，籌商善後問題。副撫軍長岑春暄，又通電中央及各省，略言：「撫軍長所言四事，系南中獨立各省一致的主張，如政府一律照辦，本院當剋日撤銷」云云。唐紹儀、梁啟超等，更推闡四議，說得非常痛切，非常緊要。即如河南將軍趙倜，南京將軍馮國璋等，亦先後電京，力請恢復舊約法，召集舊國會。<br>　　偏偏政府不理，杳無舉動，於是舊議員谷鐘秀、孫洪伊等，在上海登報廣告，自行召集會員，除前時附逆外，所有各省議員，限期六月三十日以前，齊集上海，定期開會。約旬日間，議員到滬，已達三百人，這消息傳達北京，段國務卿不便懸宕，乃致電南方各省，及全國重要各機關云：<br>　　黃陂繼任，元首得人，半月以來，舉國上下，所齗致辯爭者，約法而已。然就約法而論，多人主張<br>　　遵行元年約法，政府初無成見，但此項辦法，多願命令宣佈，以期迅捷，政府則期期以為未可。蓋命<br>　　令變更法律，為各派法理學說所不容，貿然行之，後患不可勝言。是以遲回審顧，未敢附和也。或謂三<br>　　年約法，不得以法律論，雖以命令廢之而無足議，此不可也。三年約法，履行已久，歷經依據，以為行<br>　　政之准，一語抹煞，則國中一切法令，皆將因而動搖，不惟國際條約，關係至重，不容不再三審慎，而國內公債，以及法庭判決，將無不可一翻前案，如之何其可也？或又謂三年約法，出自約法會議，約法會議，出自政治會議，與議人士，皆政府命令所<br>　　派，與民議不同，故此時以命令復行元年約法，只為命令變更命令，不得以變更命令論，此又不可也。<br>　　三年約法，所以不饜人望者，謂其起法之本，根於命令耳。而何以元年約法，獨不嫌以命令復之乎？且三年約法之為世詬病，僉以其創法之始，不合法理，鄰於縱恣自為耳，然尚經幾許咨諏，幾許轉折，然<br>　　後始議修改，而今茲所望於政府者，奈何欲其毅然一令，以復修改以前之法律乎？此事既一誤於前，今又何可再誤於後？知其不可而欲尤而效之，誠不知<br>　　其可也。如謂法律不妨以命令復也，則亦不妨以命令廢矣。今日命令復之，明日命令廢之，將等法律<br>　　為何物？且甲氏命令復之，乙氏又何不可命令廢之？<br>　　可施之於約法者，又何不可施之於憲法？如是則元首每有更代，法律隨為轉移，人民將何所遵循乎？或謂國人之於元年約法，願見之誠，幾不終日，故以<br>　　命令宣佈為速。抑知法律爭良否，不爭遲速，法而良也，稍遲何害？法不良也，則愈速恐愈無以系天<br>　　下之心，天下將&#34861;起而議其後矣。縱令人切望治，退無後言，猶不能不慮後世爭亂之源，或且舞法為奸，援我以資為先例。是千秋萬世，猶為國史增一汙痕，決非政府所敢出也。總之復行元年約法，政府初無<br>　　成見，所審度者復行之辦法耳。諸君子有何良策，尚祈無吝教言，俾資考鏡。祺瑞印。<br>　　又致上海國會議員電云：<br>　　上海議員諸君鑒：約法問題，議論紛紜，政府<br>　　未便擅斷，諸君愛國俊彥，法理精邃，必能折衷一是，敢希詳加討論，示以周行，無任企盼！<br>　　這兩電發表後，南方各省極端反對，唐紹儀、梁啟超覆電辯論，略云：<br>　　三年約法，絕對不能視為法律，此次宣言恢復，絕對不能視為變更。今大總統之繼任，及國務院之<br>　　成立，均根據於元年約法，一法不能兩容，三年約法若為法，則元年約法為非法。然三年約法，非特<br>　　國人均不認為法，即今大總統及國務院之地位，皆必先不認為法，而始能存在也。<br>　　段祺瑞仍然未允，只擬修正約法，參加手續，或仿行約法會議辦法，或參照南京參議院成例，由各省長官派選委員三人，或指選該省國會議員三人，組織修正約法委員會。正在籌議舉行，忽上海海軍，宣告獨立，推李鼎新為總司令，傳檄遠近道：<br>　　自辛亥舉義，海上將士，擁護共和，天下共見。<br>　　癸丑之役，以民國初基，不堪動搖，遂決定擁護中央。然保守共和之至誠，仍後先一轍，想亦天下所<br>　　共諒。洎乎帝制發生，滇南首義，籌安黑幕，一朝揭破，天下咸曉然於所謂民意者，皆由偽造，所謂<br>　　推戴者，皆由勢迫，人心憤激，全國俶擾，南北相持，解決無日。戰禍迫於眉睫，國家瀕於危亡。海上諸將士，僉以丁此奇變，徒博服從美名，當與護國軍軍務院聯絡一致行動，冀挽危局。正在進行，袁氏已殞，今黎大總統雖已就職，北京政府，仍根據<br>　　袁氏擅改之約法，以遺令宣佈，又豈能取信天下，饜服人心？其為帝黨從中挾持，不問可知。我大總統<br>　　陷於孤立，不克自由發表意見，即此可以類推。是則大難未已，後患方殷。今率海軍將士，於六月二<br>　　十五日，加入護國軍，以擁護今大總統保障共和為目的，非俟恢復元年約法，國會開會，正式內閣成<br>　　立後，北京海軍部之命令，斷不承受，誓為一勞永逸之圖，勿貽姑息養奸之禍！庶幾海內一家，相接<br>　　以誠，相守以法，共循正軌而臻治安矣。特此布聞，幸賜公鑒！海軍總司令李鼎新、第一艦隊司令林葆<br>　　懌、練習艦隊司令曾兆麟叩。<br>　　這海軍向分三隊，就是第一艦隊，第二艦隊，及練習艦隊。第一艦隊，與練習艦隊，同泊滬濱，所以同時獨立。只第二艦隊，尚泊長江各埠，未曾與聞。但第一艦隊勢力最強，軍艦亦最多，一經獨立，惹起全國注目，這一著有分教！<br>　　海上洪波方作勢，京中大老已驚心。<br>　　欲知海軍獨立以後，如何處置，請看官續閱下回。<br>　　本回敘袁氏喪禮，將送殯各節，依據官報，擇要撮錄，見得袁氏雖死，氣燄猶生，帝制派之從中主持，不問可知矣。夫袁氏一生之目的，莫過於為帝，而袁氏一生之大誤，亦莫甚於為帝。小言之，則有背盟之咎，大言之，則有畔國之愆，其得保全首領，死正首邱，尚為幸事。乃後起之政府，反盛稱其功績，加厚其飾終典禮，是獎欺也，是助畔也，何以為民國訓乎？段雖非帝制派人，要亦未免為蘇味道。袁家約法，猶欲維持，非經西南各省之抗爭，與上海海軍之獨立，則以暴易暴，不知其非，猶是一袁家天下也。嗚呼袁氏！嗚呼民國！<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 民國 </a>>> </font></td>
     <td width="60%" align=right><a href=74.htm>上一篇</a> &nbsp;&nbsp;&nbsp;&nbsp; <a href=76.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>