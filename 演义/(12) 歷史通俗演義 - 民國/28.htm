<html>
<head>
<title>開放文學--歷史通俗演義 - 民國--第二十八回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 民國 </a>>> </font></td>
     <td width="60%" align=right><a href=27.htm>上一篇</a> &nbsp;&nbsp;&nbsp;&nbsp; <a href=29.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第二十八回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>勸退位孫袁交惡　告獨立皖&#31908;聯鑣</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說徐州第三師師長冷遹，聞寧軍敗退利國驛，忙調兵赴援，湊巧與張勛相遇。當下交戰一場，還沒有什麼損失，不意總兵田中玉，引濟南軍來助張勛，兩路夾攻，殺得冷軍左支右絀，只好棄甲曳兵，敗陣下去。張田合兵追趕，正值徐州運到兵車，在利國驛車站下車，來援冷遹，冷遹回兵復戰，又酣鬥多時，才將張、田兩軍擊退。張軍田軍，分營驛北，冷遹收駐驛南。次日張勛軍中，運到野炮四門，即由張勛下令，向冷軍注射，這炮力非常猛烈，撲通撲通的幾聲，已將冷營一方面，彈得七零八落，冷遹還想抵敵，偏值一彈飛來，不偏不倚，正中脅前，那時閃避不及，彈已穿入脅內，不由的大叫一聲，暈倒地上﹔經冷軍舁了就逃，立即四散。張勛見冷營已破，方令停炮，所有驛南一帶，已經成為焦土，連車站都被毀去。當由張軍乘勝直進，竟達徐州，徐城內外，已無敵蹤，一任老張占住。辮帥大出風頭。<br>　　這時候的九江口，北兵大集，宣撫使段芝貴，與李司令純會商，用四面合攻計策，包圍湖口，一面出示招撫，勸令叛軍歸誠，不念既往。李烈鈞孤軍駐著，幾似身入甕中，非常危險，好幾次出兵進擊，統被北軍殺敗，團長周璧階，見勢已危急，竟向北軍投誠，烈軍愈加惶迫，飛向各處乞援。寧滬一帶討袁軍，方公舉岑春暄為大元帥，欲借岑老三宿望，號召各省，從速響應，岑模稜兩可，起初欲由滬赴寧，嗣聞徐潯兩處，均已失敗，也弄得進退兩難。多入漩渦。國民黨首領孫文，恐黨人一敗，無從托足，亦思借前此重名，慫&#24898;各省獨立，當有通電拍發道：<br>　　北京參議院眾議院國務院各省都督民政長各軍<br>　　師旅長鑒：江西事起，南京各處，以次響應，一致以討袁為標幟，非對於國家而脫離關系，亦非對於北方而暌異感情，僅欲袁氏一人，辭大總統之職，並不惜犧牲其生命以求達之。大勢至此，全國流血之禍，系於袁氏之一身。聞袁決以兵力對待，是無論勝敗，而生民塗炭，必不可免，夫使袁氏而未違法，東南此舉，誰為左袒？今袁氏種種違法，天下所知，東南人民，迫不得已，以武力濟法律之窮，非惟其情可哀，其義亦至正。且即使袁氏於所謂違法，有以自解，亦決不至人民反對，遍六七省﹔人民心理之表見，既已如是，為公僕者，即使自問無愧，亦當謝職以平眾怒，微論共和政體，即君憲國之大臣，亦不得不以人民好惡為進退。有如去年日本桂太郎公爵，以國家柱石，軍人領袖，重出而組織內閣，只以民黨有所不滿，即悠然引去，以明心跡。大臣風度，固宜如是，何況於共和國之人民公僕，為人民荷戈以逐，而顧欲流天下之血，以保一己之位置武！使袁氏而果出此，非惟貽民國之禍，亦且騰各國之笑。回憶辛亥光復，清帝舉二百餘年之君位，為民國而犧牲，當時袁氏實主其謀，亦以顧念大局，不忍生靈久罹兵革，安有知為人謀而不知自謀者？更憶當時，文受十七省人民之付托，承乏臨時大總統，聞北軍於贊成共和之際，欲舉袁氏以謀自安，文即辭職，向參議院推薦袁氏，當時固有責文徇國民之意，而不顧十七省人民付托之重者。然文之用心，不欲於全國共和之時，尚有南北對峙之象，是以推讓袁氏，俾國民早得統一。由是以觀，袁不宜借口於部下之擁戴，而拒東南人民之要求，可斷言矣。諸公維持民國，為人民所攸賴，當此存亡絕續之際，望以民命為重，以國危為急，同向袁氏勸以早日辭職，以息戰禍，使袁氏執拗不聽，必欲犧牲國家人民，以成一己之業，想諸公亦必不容此禍魁。文於此時，亦惟有從國民之後，義不返顧。臨電無任迫切之至！孫文叩。<br>　　又電致袁總統云：<br>　　北京袁大總統鑒：文於去年北上，與公握手言歡，聞公諄諄以國家與人民為念，以一日在職為苦。文謂國民屬望於公，不僅在臨時政府而已，十年以內，大總統非公莫屬，此言非第對公言之，且對國民言之。自是以來，雖激昂之士，於公時有責言，文之初衷，未嘗少易。何圖宋案發生，證據宣佈，愕然出諸意外，不料公言與行違，至於如此。既憤且&#25041;。而公更違法借款，以作戰費，無故調兵，以速戰禍，異己既去，兵釁仍挑，以致東南軍民，荷戈而起，眾口一詞，集於公之一身。意公此時，必以平亂為言，姑無論東南軍民，未叛國家，未擾秩序，不得雲亂，即使雲亂，而釀亂者誰？公於天下後世，亦無以自解。公之左右，陷公於不義，致有今日，此時必且勸公，乘此一逞樹威雪憤。此但自為計，固未為國民計，為公計也。清帝辭位，公舉其謀，清帝不忍人民之塗炭，公寧忍之？公果欲一戰成事，宜用於效忠清帝之時，不宜用於此時也。說者謂公雖欲引退，而部下牽掣，終不能決。然人各有所難，文當日辭職，推薦公於國民，固有人責言，謂文知徇北軍之意，而不知顧十七省人民之付托。<br>　　文於此時，迄不為動，人之進退，綽有餘裕，若謂為人牽掣，不能自由，苟非托辭，即為自表無能，公必不爾也。為公僕者，受國民反對，猶當引退，況於國民以死相拚？殺一不辜，以得天下，猶不可為，況流天下之血，以從一己之欲？公今日舍辭職外，決無他策。昔日為任天下之重而來，今日為息天下之禍而去，出處光明，於公何憾？公能行此，文必力勸東南軍民，易惡感為善意，不使公懷騎虎之慮。若公必欲殘民以逞，善言不入，文不忍東南人民久困兵革，必以前此反對君主專制之決心，反對公之一人，義無反顧，謹為最後之忠告，惟裁鑒之！孫文叩。<br>　　看官！試想這袁總統世凱，是想把中華民國，據為一人的私產，子孫萬代，世世傳將下去，豈肯中道退位，聽那孫文的言語。況且&#36113;徐告捷，民黨失敗，正好乘此機會，將這等反對人物，一古腦兒驅殺出去，他好威福自專，造成一個大袁氏帝國，孫文、黃興等人無權無勢，硬想與他作對，轉弄成螳斧當車，不自量力，區區幾百個電文，濟甚麼事？反足令老袁暗笑呢。果然電文一達，威令重來，撤銷孫文籌辦鐵路全權，此外不置一詞。好似不值答復。還有蔡元培、汪兆銘、唐紹儀等，冒冒失失，也電請老袁退位，袁總統乃答辯數語，略言：「按照約法，及所宣誓言，須待正式總統選定，始能退位，不能照三數人私見，冒昧行事。」旋復下一通令，洋洋灑灑，約一二千言，小子因他言不由衷，不願詳錄。但記得文中要語，很有幾句好筆仗，大致謂：「受事之日，父老既以此完全統一國家，托諸藐躬，受代之時，藐躬當以此完全統一國家，還諸父老，是用雪涕誓師，哀矜執訊，豈用黷武？實以完責。一俟凶慝蕩平，國基奠定，行將自劾以謝天下」等語。大眾見此通令，總道他語語真誠，言言痛切。而且正式總統，未知誰人？民國初造，元氣未復，孫黃等無端發難，釀成南北戰爭，甘為戎首，真是何苦？所以一般人士都望這次亂事，迅速蕩平，各省都督，也多詈孫、黃為亂黨，李烈鈞、柏文蔚等為國賊，情願荷戈前驅，為袁效力，比那辛亥革命，直不啻天淵遠隔呢。大家都睡在鼓中。<br>　　惟安徽署督孫多森，接到江寧獨立消息，頗為駭異。尋復得下關來電，謂：「寧已獨立，公自忖無軍事學識，可將都督一席，仍讓柏公。公如無反對意思，尚可公認為省長」雲雲。當下密電江寧，探問虛實。嗣得電復，果屬確鑿，並勸令即日獨立。乃請省議會議長，及各軍官到公署集議。大眾以寧皖相連，寧既生變，皖先當災，不如隨聲附和，維持現狀為是。孫本袁總統心腹，到了這個地步，亦拿不住一定主意，只好說是未曾統軍，不便督師，眾議推師長胡萬泰為都督，孫仍任民政長，宣佈獨立，並任憲兵營長祁耿寰，為討袁總司令，蕪湖旅長龔振鵬，且先日揭獨立旗，脫離中央關係，龔本瞧不起孫胡，所以省城尚未獨立，他先獨立起來。但皖省財政奇絀，餉項無著，蕪湖獨立，名義上雖是討袁，心目中卻是要錢。兵老爺致治不足，擾亂有餘，吾為民國一歎。探得大通督銷局，所存鹽款，不下數十萬金，便乘著黑夜，拔營盡起，齊向大通進發。督銷局中的辦事人員，已都到黑甜鄉里，去做好夢，一聲炮響，局門洞開，蕪兵明火執仗，一擁而入，嚇得全局司事，從睡夢中驚醒，只在被窩裡亂抖，不知是什麼盜賊。那蕪兵卻不要人物，專要金銀，四處尋覓，得了一個鐵箱，立即打開，裡面藏著，卻有一大束鈔票，幾十包銀圓，喜得蕪兵眼笑眉開，你搶我奪，不到幾分鐘，已是搬得精光，呼嘯一聲，陸續出局。到了局外，忽有營兵前來攔截，差不多有二三百名。蕪兵錢財到手，興致勃然，當下勇氣百倍，把手中所攜的快槍，一齊放出，擊死來兵一大半。有幾個腳長壽長的，急奔了去。蕪兵方揚長回營。原來大通督銷局附近，本有一營兵防守，驟聞局中有變，急來救護，哪知吃了一場大虧，冤冤枉枉的喪了若干性命，只剩了幾十人，逃回省中，報明孫胡兩人。省城兵備本虛，驟聞此警，惶急萬分，孫又不願獨立，自思身入阱中，性命難保，不如趕緊逃避，乃薙發易服，步行出城，想是從曹阿瞞處學來。竟乘兵艦下駛去了。胡萬泰聞孫失蹤，也是立腳不牢，索性也背人私逃。省城無主，越加擾亂，經軍商學各界會議，暫推祁耿寰護理都督，兼民政長。祁恐人心不服，遍貼通告，只說是奉柏總司令所委，暫行代理。甫經接印視事，已有旅長柴寶山出來反抗。祁知不為眾所容，也即逃去。<br>　　柴寶山等，正議改推都督，忽報柏文蔚到來。胡萬泰亦隨柏回省，乃出城歡迎，導柏入城。柏本在臨淮關，自聞省城鼎沸，乘勢南下，途次適遇胡萬泰，遂相偕同行。一入省城，遂自任都督，兼掌民政長，調集軍隊，抵抗北軍。孫多森逃至上海，電告北京。略稱：「被逼離皖，懇即另任都督，討平亂黨。」袁總統即將討皖事務，責成倪嗣衝。倪是老袁舊部，自然奮力報效，督兵進攻去了。<br>　　安徽以外，又有&#31908;東都督陳炯明，亦響應寧、皖、&#36113;各軍，宣告獨立。陳炯明本與孫黃同黨，聞黃興已實行討袁，即親赴議會，演說袁總統罪狀，擬即日出師北伐等語。<br>　　議會中尚依違兩可，不甚贊同。陳炯明勃然大怒，竟拔佩刀出鞘，擲置案上，聲言不肯用命，立殺無赦。議員等被他一嚇，那個敢輕試刀鋒，只好唯唯從命。炯明回署，即自稱&#31908;總司令，派兵往寧、&#36113;等處，援助黃興、柏文蔚等。<br>　　但因兵餉缺乏，迫令遠近商人助餉，各商輜銖必較，怎肯無故出錢，畀他弄兵逞志？遂陸續電達政府，請速發兵南征，保救商民。袁總統遂命龍濟光為廣東鎮撫使，乃弟龍覲光為副，兩龍本駐紮&#31908;邊，就近派剿，較為便捷﹔一面下一通令道：<br>　　迭據新加坡檳榔嶼僑商，廣州總商會，香港澳門各政黨各行業商民人等，屢電稱：「本月十八日，都督陳炯明在議會拔刀，威逼議員，宣告獨立，乞派兵挽救，速討逆賊」等語。情形迫切，眾口一詞。廣東經兵燹之後，瘡痍未復，迭飭各師旅長等，嚴守秩序，保衛地方。不意陳炯明狼子野心，背國叛立，&#31908;人水深火熱，泣血椎心，披閱電文，不忍卒讀。各該商民深明大義，任俠可風。陳炯明禍國禍鄉，竟敢通電各省，措詞狂悖，罪不容誅，應即褫去廣東都督職官，並撤銷陸軍中將暨上將銜，著龍濟光飭各師旅長，派兵聲討，懸賞拿辦。其被脅之徒，但能立功自拔，概勿深究！此令。<br>　　此外還有湖南、福建二省亦相繼獨立。湖南都督譚延闓，福建都督孫道仁，本持中立態度無意決裂，怎奈軍界欲起應孫、黃，同時脅迫。湖南舉師長蔣翊武為總司令，福建舉師長許崇智為總司令，害得譚孫兩督，無法可施，只好暫時從眾，也張起討袁旗來。最後是重慶師長熊克武，亦宣示獨立。正是：<br>　　彼讓此爭徒自擾，南征北討幾時休。<br>　　以上所述，獨立的省份，計不下五六省，袁政府遣兵派將，日夕不遑，倒也忙碌得很。欲知成敗，且看下回。<br>　　語有云：「不可與言而與之言，失言。」孫文之勸袁退位，毋乃貽失言之譏乎？袁氏野心勃勃，寧肯退位？彼方為一網打盡之謀，而孫實墮其術，徒令撤銷全權，目為亂黨。假使袁氏後日，效曹操之欲為周文王，不思南面稱帝，則假面目終未揭破，孫、黃逋逃海外，終為民國罪人，幾何而不為天下笑也。柏文蔚、陳炯明輩，亦未免躁率取殃，意氣之不可用事也如此。<br>　　前車覆，後車鑒，願執此書以告來者。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 民國 </a>>> </font></td>
     <td width="60%" align=right><a href=27.htm>上一篇</a> &nbsp;&nbsp;&nbsp;&nbsp; <a href=29.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>