<html>
<head>
<title>開放文學--歷史通俗演義 - 民國--第五十五回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 民國 </a>>> </font></td>
     <td width="60%" align=right><a href=54.htm>上一篇</a> &nbsp;&nbsp;&nbsp;&nbsp; <a href=56.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第五十五回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>脅代表迭上推戴書　頒申令接收皇帝位</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說民國四年十一月中，正各省將軍巡按使，製造民意，紛紛投票的時候，結果是全國代表，選就了一千九百九十三人。至解決國體，卻是全體一致，贊成君主立憲。當下由各省馳電到來，京中一班攀龍附鳳的人物，統是歡喜不盡。老袁此時不知喜歡的什麼相似。袁總統即命財政部連撥若干款項，寄交各省，作為各代表路費，即日到京，再由參政院中，舉行全國國民代表大會，申決國體，及公上推戴書。那知朱啟鈐、周自齊等，已早有密電傳達外省，叫他預備國民推戴書。真會巴結。電文云：<br>　　各省將軍巡按使鑒：國體投票解決後，應用之國民推戴文內，有必須照敘字樣，曰：國民代表等，謹以國民公意，恭戴今大總統袁世凱為中華帝國皇帝，並以國家最上完全主權，奉之於皇帝。承天建極，傳之萬世，此四十五字，萬勿絲毫更改為要。再此種推戴書，在國體未解決之前，希萬分秘密，並盼先復。至奏折一切格式，均照舊例，惟跪奏改為謹奏﹔其他儀式，俟擬定再行通告。啟鈐、自齊、士貽、鎮芳、忠樞、在禮、乃寬、士鈺、震春、炳湘印。<br>　　自各省接到此電，便把那依樣葫蘆，描畫起來，當將電文中四十五字，列入推戴書中，一字不易，再添了幾句起末文，拍電進去。還有直隸巡按使朱家寶，居然首先稱臣，於十一月二十八日，為著地方政務，上了三折，統是改呈為奏，起首稱臣朱家寶，末稱伏乞皇帝陛下聖鑒等語。未奉明令，即稱帝稱臣，可謂忠臣第一。老袁並不指斥，已是實行承認。轉眼間又過十天，各省國民代表，均領了公文路費，陸續到京，各路火車，統有招待的專使，酬應非常週到。京城裡面的招待所，更佈置得裝潢燦爛，目眩神迷。這等國民代表，趨入所中，幾疑身到華胥，彷彿別有天地。到了十二月十一日上午九時，參政院中，召集全國代表一千九百九十三人，申決國體投票。各參政員全體到齊，只有黎元洪請假未到，院外大排軍警，看似歡迎代表，實是監督代表。那一千九百九十三人，曉得什麼玄妙，一個個魚貫而入。到了會場，但見中間擁著兩個大匭，左匭上貼著君憲兩字，右匭上貼著共和兩字，當有一班招待人員，與各代表附耳密談。各代表均唯唯從命，大家領票照書，均向左匭投入，至開匭驗票，左匭中一紙不少，足足有一千九百九十三票，統是贊成君憲。右匭中當然不必開驗，便照例宣佈：大眾呼了三聲「帝國萬歲」。參政員楊度、孫毓筠，就乘此提議道：「全國代表，既一致贊成君憲，應即奉當今袁大總統為皇帝。」大眾拍手贊成。楊度、孫毓筠又道：「本院由各省委托，為全國總代表，尤應用總代表名義，恭上推戴書。」大眾又一齊拍手。於是推秘書員起草，那秘書員成竹在胸，才高倚馬，立刻草成八九百字，即向大眾朗讀道：<br>　　奏為國體已定，天命攸歸，全國商民，吁登大位，以定國基，合詞仰乞聖鑒事。竊據京兆，各直省，各特別行政區域，內外蒙古、西藏、青海、回疆、滿蒙八旗，全國商會，及華僑有勛勞於國家，碩學通儒各代表等，投票決定國體，全數主張君主立憲，業經代行立法院咨陳政府在案。同時據京兆，各直省，各特別行政區域，內外蒙古、西藏、青海、回疆、滿蒙八旗，全國商會，及華僑有勛勞於國家，碩學通儒各代表等，各具推戴書，均據稱：「國民公意，恭戴今大總統袁公世凱為中華帝國皇帝，並以國家最上完全主權，奉之於皇帝，承天建極，傳之萬世」等因。兼由各國民大會委托代行立法院為總代表，以全國民意，籲請皇帝登極前來。竊維帝王受命，統一區夏，必以至仁復民而育物，又必以神武戡亂而定功。《書》云：「一人有慶，兆民賴之。」《詩》曰：「燕及皇天，克昌厥後。」蓋惟應天以順人，是以人歸而天與也。溯自清帝失政，民罹水火，呼籲罔應，&#28291;決勢成，罪已而民不懷，命將而師不武。我聖主應運一出，薄海景從，逆者革心，順者效命。岌然將傾之國家，我聖主實奠安之。<br>　　斯時清帝不得已而遜位，皇天景命，始集於聖主，我聖主有而弗居也。南京倉猝草創政府，黨徒用事，舉非其人，民心皇皇，無所托命，我聖主至德所復，邇安遠懷，去暴歸仁，若水之就下，孑然待盡之人民，惟我聖主實蘇息之。斯時南京政府，不得已而解散，皇天景命，再集於我聖主，我聖主仍有而弗居也。民國告成，四方和惠，群丑竊柄，怙惡不悛，安忍阻兵，自逃復載。我聖主赫然震怒，臨之以威，天討所加，五旬底定，以至仁而伐不仁，蓋有征而必無戰。慕義向化者，先歸而蒙福，迷復不遠者，後至而洗心，皆我聖主實撫育而安全之。斯時大難既平，全國統一，皇天景命，三集於我聖主，我聖主固執謙德，又仍有而弗居也。夫惟煌煌帝諦，聖人無利天下之心，而天施地生，兆民必歸一人之德。往者國家初建，參議院議員，推舉臨時大總統，斯時全國人心，咸歸於我聖主，國運於以肇興。繼此國會成立，參議院眾議員，推舉大總統，全國人心，又咸歸於我聖主，國基於以大定。然共和國體，不適國情，上無以建保世滋大之弘規，下無以謀長治久安之樂利，蓋惟民心有所舍也，則必有所取，有所去也，則必有所歸。今者天牖民衷，全國一心，以建立帝國，民歸盛德，又全國一心以推戴皇帝。我中華文明禮義，為五千年帝制之古邦，我皇帝睿智聖武，為億萬姓歸心之元首。伏維仰承帝眷，俯順輿情，登大寶而司牧群生，履至尊而經綸六合。軒帝神明之冑，宜建極以承天，姒後繼及之規，實撫民而長世。謹奏。<br>　　讀畢，大眾無不贊成，即刻通過，復齊呼「皇帝萬歲」三聲。自九點鐘起，至十一點半鐘，已經手續完備，大眾當即散會，回寓午餐去了。下午一點鐘，秘書員已繕好奏折，即刻進呈，哪知奏折才呈，申令即下，卻教他另行推戴，把那推戴書發還。還要裝腔。其文云：<br>　　（上略）查《約法》內載民國之主權，本於國民之全體。既經國民代表大會，全體表決，改用君主立憲，本大總統自無討論之餘地。惟推戴一舉，無任惶駭。天生民而立之君，天命不易，惟有豐功盛德者，始足以居之。<br>　　本大總統從政，垂三十年，迭經事變，初無建樹，改造民國，已歷四稔。憂患紛乘，愆尤叢集。救過不贍，圖治未遑，豈有功業足以稱述？前此隱跡洹上，本已無志問世，遭遇時變，謬為眾論所推，不得不勉出維持，捨身救國。然辛亥之冬，曾居政要，上無裨於國計，下無濟於民生，追懷故君，已多慚疚。今若驟躋大位，於心何安？此於道德不能無慚者也。致治保邦，首重大信，民國初建，本大總統曾向參議院宣誓，願竭能力，發揚共和，今若帝制自為，則是背棄誓詞，此於信義無可自解者也。本大總統於正式被舉就職時，固嘗掬誠宣誓，此心但知救國救民，成敗利鈍不敢知，勞逸毀譽不敢計，是本大總統既以救國救民為重，固不惜犧牲一切以赴之。但自問功業，既未足言，而關於道德信義諸大端，又何可付之不顧？在愛我之國民代表，當亦不忍強我以所難也。<br>　　尚望國民代表大會總代表等，熟籌審慮，另行推戴，以固國基。本大總統處此時期，仍以原有之名義，及現行之各職權，維持全國之現狀。除咨復代行立法院，並將國民代表大會，總代表推戴書，及各省區國民代表推戴書等件，送還代行立法院外，合行宣示俾眾周知。此令。<br>　　楊度、孫毓筠二人，已預知申令即下，早已約定各省代表，再行到會，恭候聖旨。各代表似傀儡一般，隨撥隨動，到了傍晚，仍至參政院會齊。果然九天綸綍，宣佈下來，大眾恭讀一遍，都有些疑惑不定。但聽楊度宣言道：「大總統盛德謙沖，所以有此申令，但全國民意，既趨一致，大總統亦未便過拂輿情，理應由本院再用總代表名義，呈遞第二次推戴書。」大眾復隨聲附和，仍推秘書起草。不料十五分鐘的時候，便擬成二千六百多字的長文。聖主出世，應該有此奇才，曹子建且當拜倒。是時電燈四映，雲集一堂，復由秘書朗聲宣讀，大眾模模糊糊的聽了一會，無非是什麼功烈，什麼德行，十成中只解一二，也都贊成了事，乃宣告散會，立即繕成第二次推戴書。<br>　　次日即奉大總統申令云：<br>　　據全國總代表大會總代表代行立法院奏稱：竊總代表前以眾議僉同，合詞勸進，籲請早登大寶，奉諭推戴一舉，無任惶駭等因。仰見聖德淵衷，巍巍無與之至意，欽仰莫名。惟當此國情萬急之秋，人民歸向之誠，幾已坌湧沸騰，不可抑遏。我皇帝倘仍固執謙退，辭而不居，全國生民，實有若墜深淵之懼。蓋大位久懸，則萬幾叢脞。豈宜拘牽小節，致國本於阽危？且明諭以為天生民而立之君，惟有功德者足以居之，而謂功業道德信義諸端，皆有問心未安之處，此則我皇帝之虛懷若谷，而不自知其撝衝逾量者也。總代表具有耳目，敢昧識知，請先就功烈言之：當有清末造，武備廢弛，師徒屢熸，國威之不振久矣。我皇帝創練陸軍，一授以文明國最精之兵法，鏟除宿弊，壁壘一新。手訂數條，洪纖畢備。募材選俊，紀律嚴明，魁奇杰特之才，多出於部下，不數年遂佈滿寰區，成效大彰，聲威不著。當時外人之蒞觀者，莫不嘖嘖稱歎，而全國陸軍之制，由此權輿。厥後戡定四方，屢平大難，實利賴之，此功在經武者一也。及巡撫山東，拳匪煽亂，聯軍內侵，乘輿播遷，大局糜爛。<br>　　惟我皇帝坐鎮中原，屹若長城之獨峙，匪亂為之懾伏，客兵相戒不犯，東南半壁，賴以保障。以一省之治安，砥柱中流，故雖首都淪陷，海內騷然，卒得轉危為安，金甌無缺。當是時也，構難雖曰亂民，而縱惡實由親貴，不懲禍始，無從媾和，強鄰有壓境之師，客軍無返旆之日，瓜分豆剖，禍迫眉睫，而元惡當國，莫敢發言。我皇帝密上彈章，請誅首罪，頑凶伏法，中外翕然，和局始克告成，河山得免分裂，此功在匡國者二也。尋授北洋大臣，其時風鶴尤驚，人心未靖，乃掃蕩會匪，萑苻絕跡，廓清積案，民教相安。收京津於浩劫之餘，返鑾輿於故宮之內，遂復高掌遠蹠，厲行文明諸新政，無不體大思精，兼營並舉，規模式廓，氣象萬千。論者謂我皇帝為中國進化之先河，文明之淵海，洵符事實，非等虛詞，此功在開化者三也。革命事起，風潮劇烈，不數月間，四方瓦解，皇室動搖，天意厭清，人心思亂。清孝定景皇后，知大勢之已去，滿族之孤危，痛哭臨朝，幾不知稅駕之何所。斯時我皇帝改步，為應天順人之舉，躬自踐阼以安四海，夫誰得而議之者！乃猶恪恭臣節，艱難支拄，委曲維持，以一身當大難之衝，幾遭炸彈而不恤。孝定景皇后，乃舉組織共和政府之全權，與夫保全皇室之微意，悉挈而付托我皇帝，始有南北議和，優待皇室之條件。人知清廷遜位之易，結局之良，而不知我皇帝之苦心調劑，固竭其旋轉乾坤之力也。於是南北復歸於統一，清室獲保其安全，四萬萬之生靈，弗陷於塗炭，二萬萬之疆圉，得完其版圖，於風雨飄搖之中，而鎮懾奠安，卒成共和四年之政局。國家得與人民休養生息，不至淪胥以盡，此功在靖難者四也。民國初建，暴民殃徒，攘臂四出，叫囂乎政黨議會，撝突乎官署戎行，挑撥感情，牽掣行政。我皇帝海涵天覆，一以大度容之。彼輩野心弗戢，卒有&#36113;寧之暴動，東南各省，再見沉淪，幸賴神算早操，三軍致果，未及旬月，而逆氛盡掃，如拉枯朽，遂得正式禮成，大業克躋，列邦交慶。彼輩毒無可逞，猶復勾結狼匪，肆其跳樑，大兵一臨，渠魁授首，神州重奠，戈甲載橐，卒使閭閻安堵，區宇敉寧，以臻此雍洽和熙之治。蓋自庚子拳匪之亂，辛亥革命之變，癸丑六省之擾，皆足以顛覆我中國，非我皇帝，孰能保持鎮撫，使四千年神明之裔，食息茲土，不致淪亡？此則我皇帝之大有造於我中國，而我蒸黎子孫所共感而永矢勿諼也，此功在定亂者五也。不但此也，溯自通海以來，外交之失策，不可勝計，國際之聲譽，幾無可言。以積弱衰疲之國，孤立於群雄角逐之間，托勢之危，莫此為甚。而意外變局，又往往無先例之可援，措置偶一失宜，後患不堪設想。惟我皇帝，睿智淵深，英謀霆奮，遇有困難之交涉，一運以精密之謨猷，靡不立解糾紛，排除障礙，卒得有從容轉圜之餘地。而遠人之服膺威望，欽遲豐彩者，亦莫不輸誠結納，帖然交歡。弭禍釁於樽俎之間，締盟好於敦槃之際，此功在交際者六也。凡此六者，皆國家命脈之所存，萬姓安危之所系﹔若乃其餘政教之殷繁，悉由宵旰勤勞之指導，雖更僕數之，有不能盡，我皇帝之功烈，所以邁越百王也。請再就德行言之：<br>　　我皇帝神功所推暨，何莫非盛德所滂流？蕩蕩巍巍，原無二致。至於一身行誼，則矩動天隨，亦有非淺識所能測者。如今茲創業，踵跡先朝，不無更姓改物之嫌，似有新舊乘除之感。明諭引此以為慚德，尤見我皇帝慈祥忠厚之深衷，而不自覺其慮之過也。夫廿載以來，往事歷歷可征，我皇帝之盡瘁先朝，其於臣節，可謂至矣。無如清政不綱，晚季尤多瞀亂，庚子之難，一二童騃，召侮啟戎，成千古未有之笑柄。覆宗滅祀，指顧可期，非賴我皇帝障蔽狂流，逆挽滔天之禍，則清社之屋，早在斯時。迨我皇帝位望益隆，所以為清室策治安者，益忠且摯。患滿人之孱弱也，則首練旗兵﹔患貴冑之闇昧也，則請遣遊歷﹔患秕政之棼擾也，則釐定官制﹔患舊俗之錮蔽也，則訂立憲章。凡茲空前之偉划，一皆謀國之前圖。乃元輔見疏，忠讜不用，宗支干政，橫攬大權，黷貨玩戎，斲喪元氣。自皇帝退休三載，而朝局益不可為矣。乃武昌難作，被命於倉皇之際，受任於危亂之秋，猶殷殷以扶持衰祚為念。詎意財力殫耗，叛亂紛乘，兵械兩竭於供，海陸盡失其險。都城以外，烽燧時驚，蒙藏邊藩，相繼告警。而十九條宣誓之文，已自將君上之大權，盡行摧剝而不顧。誰實為之？固非我皇帝所及料也。<br>　　後雖入居內閣，而禍深患迫，已有岌岌莫保之虞。老成憂國之衷，至於廢寢忘餐，拊膺涕泣，然而戰守俱困，險象環伏，卒苦於挽救之無術。向使衝人嗣統之初，不為讒言所入，舉國政朝綱之大，一委元老之經營，將見綱舉目張，百廢俱舉，治平有象，亂萌不生，又何至有辛亥之事哉？至萬不得已，僅以特別條件，保其宗支陵寢於祚命已墜之餘，此中蓋有天命，非人力所能施。而我皇帝之極意綢繆者，其始終對於清廷，洵屬仁至而義盡矣。夫曆數遷移，非關人事，曩則清室鑒於大勢，推其政權於國民，今則國民出於公意，戴我神聖之新君。時代兩更，星霜四易，愛新覺羅之政權早失，自無故宮禾黍之悲。中華帝國之首出有人，慶睹漢官威儀之盛。廢興各有其運，絕續並不相蒙。況有虞賓恩禮之隆，彌見興朝復育之量，千古鼎革之際，未有如是之光明正大者。<br>　　而我皇帝尚兢兢以慚德為言，其實文王之三分事殷，亦無以加此，而成湯之恐貽口實，固遠不逮茲。此我皇帝之德行，所為敻絕古初也。然則明諭所謂無功薄德云云，誠為謙抑之過言，而究未可以遏抑人民之殷望也。至於前此之宣誓，有發揚共和之願言，此特民國元首循例之詞，僅屬當時就職儀文之一。蓋當日之誓，根於元首之地位，而元首之地位，根於民國之國體，國體實定於國民之意向，元首當視民意為從違。民意共和，則誓詞隨國體為有效，民意君憲，則誓詞亦隨國體為變遷。今日者國民厭棄共和，趨向君憲，則是民意已改，國體已變，民國元首之地位，已不復保存，民國元首之誓詞，當然消滅。凡此皆國民之所自為，固於皇帝渺不相涉者也。以上歌功頌德之詞，尚可勉強敷衍，至把誓詞抵賴，虧他說得出，虧他推得清。<br>　　我皇帝惟知以國家為前提，以民意為準的，初無趨避之成見，有何嫌疑之可言？而奚必硜硜守儀文之信誓也哉？<br>　　要之我皇帝功崇德茂，威信素孚，中國一人，責無旁貸。<br>　　昊蒼眷佑，億兆歸心，天命不可以久稽，人民不可以為主。伏冀撝衝勉抑，淵鑒早回，毋循禮讓之虛儀，久曠上天之寶命。亟頒明詔，宣示天下，正位登極，以慰薄海臣民喁喁之渴望，以鞏我中華帝國有道之鴻基。代表不勝歡欣鼓舞懇款迫切之至，除將明令發還，本國民代表大會總代表推戴書，及各省區國民代表推戴書等件，仍行齎呈外，謹具折上陳，伏乞睿鑒施行等情。據此，天下興亡，匹夫有責，予之愛國，詎在人後？但億兆推戴，責任重大，應如何厚利民生？應如何振興國勢？應如何刷新政治，躋進文明？種種措置，豈予薄德鮮能，所克負荷？前此掬誠陳述，本非故為謙讓，實因惴惕交縈，有不能自已者也。乃國民責備愈嚴，期望愈切，竟使予無以自解，並無可諉避。第創造宏基，事體繁重，洵不可急遽舉行，致涉疏率應飭各部院就本管事務，會同詳細籌備，一俟籌備完竣，再行呈請施行。凡我國民，各宜安心營業，共謀利福，切勿再存疑慮，妨阻職務，各文武官吏，尤當靖共爾位，力保治安，以副本大總統軫念生民之至意。除將國民代表大會總代表推戴書，及各省區國民代表推戴書，發交政事堂，並咨復全國國民代表大會總代表代行立法院外，合行宣示，俾眾週知。此令。<br>　　小子隨讀隨錄，錄畢後，禁不住漸憤起來，乃口占一絕道：<br>　　揖讓征誅是昔型，六朝篡竊亦彰明。<br>　　如何下效河間婦，狎客催妝甘背盟？<br>　　老袁既接收帝位，遂有好幾種做作施行出來，看官請續閱下回，便有分曉。<br>　　兩次推戴書：統計不下三千餘字，乃不到半日，即草繕俱竣，是明明預先備辦，第臨時揜人耳目而已。且袁氏尚未承認帝制，而我聖主我皇帝之詞，連篇累牘，不識若輩何心，乃竟厚顏若此？袁氏半推半就，真似倚門賣娼，裝出許多醜態。吾謂欲做皇帝，簡直就做，何必許多做作，愈形其丑耶？作偽心勞日拙，我為諸參政羞，我並為袁皇帝羞。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 民國 </a>>> </font></td>
     <td width="60%" align=right><a href=54.htm>上一篇</a> &nbsp;&nbsp;&nbsp;&nbsp; <a href=56.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>