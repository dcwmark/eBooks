<html>
<head>
<title>開放文學--歷史通俗演義 - 民國--第八十八回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 民國 </a>>> </font></td>
     <td width="60%" align=right><a href=87.htm>上一篇</a> &nbsp;&nbsp;&nbsp;&nbsp; <a href=89.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第八十八回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>代總統啟節入都　投照會決謀宣戰</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說國務總理段祺瑞，勘定亂禍，重造民國，中外已多數贊同，惟國民黨中人物，仍擬扶持黎元洪。黎既去職，黨人失主，勢不能無所觖望，於是唐紹儀、汪兆銘等，同詣上海運動海軍總司令程璧光、第一艦隊司令林葆懌，否認國會解散後的政府，即於七月二十一日，宣告獨立，電文如下：<br>　　中華民國海軍總長程璧光、第一艦隊司令林葆懌，謹率各艦隊暨各將士，佈告天下曰：自倪嗣衝首揭叛旗，毀棄《約法》，蹂躪國會，而中華民國之實亡﹔自張勛擁兵入京，公然僭竊，而中華民國之名亦亡。今張勛覆滅，中華民國之名，已亡而復存矣。然《約法》毀棄，國會蹂躪，國家綱紀，蕩然已盡，豈中華民國僅以存其名為已足，而其實乃可置之於不問耶？夫綱紀陵夷，則姦宄橫行，故一切假托名義者，乃得悍然無所顧忌，竟至罪惡貫盈之倪嗣衝，亦復當安徽督軍之大任，益以南路司令之特權，頤指氣使，叱&#21668;四省，天下皆指為首禍，而顧以首義自居，天下皆指為元凶，而顧以元勛自居，循是以往，中華民國不復為國民之公器，特為權奸之面具而已。應加指摘。長此隱忍，何以為國？魚爛之兆已見，陸沈之禍安逃？所為中夜斲劍，臨流擊楫者也。夫我海軍將士，既以鐵血構造共和，即以鐵血擁護之，未免過誇。當丙辰之際，帝制已消，國命未續，我海軍將士，以三事自矢，一曰擁護將士，二曰恢復國會，三曰懲辦禍首，蓋所求者，共和之實際，非共和之虛名，耿耿此心，可質天日。今者以言《約法》，則已滅裂矣，以言國會，則已破散矣，以言禍首，則鴟張者凌厲而無前，蟄伏者呼嘯而競起矣，國基顛簸，人心震撼，愕眙相顧，莫敢誰何！<br>　　嗚呼！我海軍將士，豈惟初心之已戾，亦惟責任之未盡也。用是援枹而起，仗義而言，必使已僵之《約法》，回其效力，已散之國會，復其原狀，元惡大憝，為國蟊賊者，無所逃罪，然後解甲。自《約法》失效，國會解散之日起，一切命令，無所根據，當然無效，發此命令之政府，當然否認。謹此佈告，咸使聞知。<br>　　自發表電文後，便率同艦隊，開往廣東，唐紹儀、汪兆銘相偕同行。廣東督軍陳炳焜，早與中央脫離關係，見八十四回。當然歡迎海軍，無庸細表。惟段祺瑞聞海軍獨立，急電告馮國璋，請褫奪程璧光職。國璋也即允行，免璧光官，另派海軍總長劉冠雄，暫行兼領，一面使人慰諭海軍第二艦隊司令饒懷文，及練習艦隊司令曾兆麟，還算籠絡得住，由饒、曾通電中外，謂：「此次滬上海軍宣言，我等絕不與聞，現在海軍第二隊暨練習隊，一切行動，惟有稟承馮大總統意旨，以服從中央、保衛地方為職志。」段祺瑞稍稍放心，暗思海軍宣言文中，未嘗無理。惟第一條是懲辦倪嗣衝等，這項是不便照行的。嗣衝為安徽潁州人，與祺瑞籍隸同省，本來是互通聲氣。及張勛得勢，嗣衝乃與他聯絡，徐州會議，首表同情，勛既失敗，又復向段輸情，賣張助段，段意本不甚恨勛，自然不致恨倪，若非他一場復辭，段亦安得重任總理？其無憾也固宜。況系多年的同鄉朋友，應該推誠相與，引為臂助。倪既攫得張勛遺缺，格外感激，服從段氏。段正要賴作外援，如何肯加罪示懲？只第二條大意，謂《約法》宜循，國會宜復，這乃是應行條件﹔但從前國會議員，與段反對，此時若仍然召集，必致照舊牽掣，許多為難，乃特想出一法，說是：「國會已經解散，憲法尚未成立，今日仍為適用《約法》時代。《約法》上只有參議院，應該仍召集前時參議院各員，制定憲法，並修正國會組織法等，然後憲法可得施行，國會再當成立。」這番言語，明明是弄乖使巧，別有會心。當下通電各省，征集意見，除嶺南反抗外，皆復電贊成。段祺瑞又故示大度，並未責及兩&#31908;，但任劉承恩為廣東省長，朱慶瀾為廣西省長，且云：「劉承恩未到任時，令陳炳焜暫行兼署。」<br>　　獨四川兵亂未靖，特派周道剛代理四川督軍，率兵平亂。原來戴戡兼署四川督軍後，劉存厚暫時退出成都，應八十二回。至復辟事起，戴戡所部黔軍，與劉存厚所部川軍，復因爭議北伐事，大起衝突，連日在成都激戰，開放槍炮，焚毀民居。前總統黎元洪，尚主張和平辦理，叫他雙方息爭，靜候中央查辦，未幾元洪去職，京城且鬧得一塌糊塗，還有何人去顧四川？戴、劉總相持不下，徒苦生靈，至此段總理已有餘暇，所以特派周道剛就近代任，勒令劉存厚撤圍成都，又免海軍第一艦隊司令林葆懌職，命林頌莊署第一艦隊司令，升第二艦隊饒懷文為海軍總司令，另派杜錫珪署海軍第二艦隊司令，旋復任鮑貴卿為黑龍江督軍，暫兼省長。他如陝西督軍陳樹藩，亦令暫兼省長﹔回應上文，故特別提敘。撤去討逆軍總司令部，所有未盡事宜，統歸陸軍部接辦。並令張敬堯督辦蘇、皖、魯、豫四省剿匪事宜。此外政令，猶難悉舉，統由段祺瑞遙商馮國璋，公同議決。<br>　　轉眼間已是七月將盡了，祺瑞屢促馮國璋入都，馮卻遲遲吾行，心下含著許多疑慮。馮為直隸人，段為安徽人，馮有馮派，段有段系，本來是各分門戶，自懸一幟。此次攜手同登，無非為除去張勛，討逆有名，一個可代任總統，一個可復任總理，以利相聯，並非以誠相與。馮恐段系復盛，一或入都，仍不免蹈黎覆轍，為所牽制，因此欲前又卻，備極躊躇，暗思江西督軍李純，前時常從征漢陽，隱相投契，辛亥革命，馮嘗受清命攻漢陽，純為北洋第六鎮統制，隨馮同行。現不若調令督蘇，踵接後任，庶幾長江下游，仍占勢力，且可聯絡沿江諸省，為己後盾。計劃已定，乃著心腹將弁，潛往江西，與李純商量就緒，然後安排啟行，隨身帶著十五師為拱衛軍，渡江登車，北行入都。是時已是七月三十一日了，提要鉤玄，為下文馮段交惡張本。越日即已抵京。京中大小官吏，共至車站迎候，由馮下車接見，偕入都門，便至黎元洪寓邸中，面請復職。虛循故事。黎當然辭謝，決意讓馮。馮乃至國務院，與段祺瑞商議，言下猶有謙辭。段提出當仁不讓四字，敦勉國璋，國璋才入總統府治事，由國務院電告各省，聲明馮大總統蒞府任職。各省統馳電稱賀，惟兩&#31908;不肯附和，仍主獨立，還有雲南督軍唐繼堯，亦電致各省，擁護《約法》，不願服從馮政府。<br>　　略云：<br>　　民主政治，其運用在總統、國會、內閣，其植基在法律。自段氏免職以來，疆吏稱兵，國會解散，元首引退，清帝復辟，數月之間，迭遘奇變，法紀蕩然，國已不國。顧念大局阽危，不忍操之過蹙，冀其後悔，猶可徐圖補救。乃日復一日，禍首趁勢弄權，行動自由，奸邪並進，主器虛懸，民意閉塞，律以共和原則，不惟精神全失，亦已形式都非，來日悠悠，曷其有極？竊謂今欲民國之不亡，宜亟闡明數義：（一）總統有故不能執行職務時，當以副總統代行職權，惟故障既去，總統仍行復職，否則應向國會解職，照大總統選舉法第九條第二項辦理﹔（一）國會非法解散，不能認為有效，應即召集國會﹔（一）國務員非得國會同意，由總統任命，不能認為適法﹔（一）稱兵抗命之禍首，應照內亂罪，按律懲辦，以彰國法。凡此四義，一以《約法》為依據，不能意為出入。繼堯以為國家不可無法，在憲法未成立以前，《約法》為民國惟一之根本法，本實先撥，則變本加厲，何所不至！自今以往，願悉索敝賦，勉從諸公之後，以擁護國法者，保持民國之初基於不墜﹔有非法藐視，橫來相乾，道不相謀，惟力是視而已。憂危念亂，敢布區區，邦人諸友，實圖利之！<br>　　馮政府甫經成立，大勢粗定，也無暇顧及西南，並且滇、&#31908;僻處南偏，與大局無甚關礙，所以暫時擱置，付作緩圖。惟馮與李純，既有密約，一經入京，便提及江蘇督軍一缺，商諸段祺瑞，要將李純調任﹔又因陳光遠亦屬故交，擬令為江西督軍。段祺瑞也知馮有意樹援，心下不甚贊成，但因馮方任總統，彼此聯為同氣，究不便遽與相爭，只好勉強承認。獨提出一個傅良佐來，請馮任為湖南督軍。良佐為段氏弟子，曾任陸軍次長，與小徐為刎頸交，互相標榜。段祺瑞既信任小徐，因亦信任良佐，良佐且詡詡自矜，謂：「征服南方，當用迅雷飛電的手段，出它不意，然後能制它死命。」小徐擊節稱賞，嘗在段氏面前，誇美良佐，幾不絕口。段祺瑞牢記心中，適值馮國璋欲任李、陳，遂引薦良佐，使他督湘，一是好據住長江中權，抵制李、陳，二是好控御嶺南一帶，抵制滇、&#31908;，這正是雙面顧到的良謀。好似弈棋一樣，你下一子，我亦下一子。馮亦不好忤段，因將李純督蘇，陳光遠督&#36113;，傅良佐督湘，同日任命，頒發出來。段又欲貫徹初衷，定要與德宣戰，回應八十二回。因特開國務會議，解決此事。國務員統由段氏組織，自然與段氏融合，段倡議宣戰，哪個敢出來反對？當下隨聲附和，似乎有磨拳擦掌、氣吞德意志帝國的形狀。可笑。段祺瑞既得國務員同情，便以為眾志成城，正可一戰，遂即入告馮總統，請即下令。馮總統對著宣戰問題，本無甚麼成見，前次入京調停，也未嘗反對段議，應八十一回。明知中德遼遠，彼此不能越境爭鋒，段要宣戰，無非是虛張聲勢，何妨隨口應允，免傷感情。比黎菩薩較為聰明。於是囑秘書員撰就佈告，與德宣戰。<br>　　文云：<br>　　我中華民國政府，前以德國施行潛水艇計劃，違背國際公法，危害中立國人民生命財產，曾於本年二月九日，向德政府提出抗議，並聲明萬一抗議無效，不得已將與德國斷絕外交關係等語。不意抗議之後，其潛水艇計劃，曾不少變，中立國之船隻，交戰國之商船，橫被轟毀，日增其數，我國人民之被害者，亦復甚眾。我國政府不能不視抗議之無效，雖欲忍痛偷安，非惟無以對尚義知恥之國人，亦且無以謝當仁不讓之與國。中外共憤，詢謀僉同，遂於三月十四日，向德政府宣告斷絕外交關係，並將經過情形，宣示中外。我中華民國政府，所希冀者和平，所尊重者公法，所保護者我本國人民之生命財產，初非有仇於德國。設令德政府有悔禍之心，怵於公憤，改為戰略，實我政府之所禱企，不忍遽視為公敵者也。乃自絕交之後，已歷五月，潛艇之攻擊如故。非特德國而已，即與德國取同一政策之奧，亦始終未改其度。既背公法，復傷害吾人民，我政府責善之深心，至是實已絕望，爰自中華民國六年八月十四日上午十時起，對德、奧國，宣告立於戰爭地位，所有以前我國與德奧兩國訂立之條約，及其他國際條款，國際協議，屬於中德、中奧之關係者，悉依據國際公法及慣例，一律廢止。<br>　　我中華民國政府，仍遵守海牙和平會條約，及其他國際協約，關於戰時文明行動之條款，罔敢逾越。宣戰主旨，在乎阻遏戰禍，促進和局，凡我國民，宜喻此意。當此國變初平，瘡痍未復，遭逢不幸，有此釁端，本大總統眷念民生，能無心惻，非當萬無苟免之機，決不為是一息爭存之舉。公法之莊嚴，不能自我失之，國際之地位，不能自我圮之，世界友邦之平和幸福，更不能自我而遲誤之。所願舉國人民，奮發淬厲，同履艱貞，為我中華民國保此悠久無疆之國命而光大之，以立於國際團體之中，共享其樂利也。佈告遐邇，咸使聞知！<br>　　此令既下，又由外交部照會駐京各國公使，聲明對德宣戰，及對奧宣戰，並令內外各官署，查照現行國際公法慣例，妥速辦理宣戰事宜。德使已早歸國，獨奧使尚在都中，因特致照會云：<br>　　為照會事。中國政府，前以中歐列強，施行潛水艇計劃，違背國際公法，危害中國人民生命財產，曾於本年二月九日，向德政府提出抗議，嗣以抗議無效，於三月十四日向德政府宣告斷絕外交關係，並經照達貴公使在案。現因中歐列強此項違背公法傷害人道之計劃，毫無變更，中國政府，為尊重公法，保護人民生命財產起見，不能久置不顧。貴國現與德國既為同一之行動，則中國政府，對於德、奧兩國，不能有所區分。茲向貴國政府聲明，自中華民國六年八月十四日上午十時起，本國與貴國入於戰爭之狀態，所有中奧兩國於一八六九年九月二日所訂中奧條約，及現在有效之其他條約合同或協約，無論關於何種事項者，均一律廢止。至一九零一年九月七日所訂之條款，及其他同類之國際協議，有涉及中奧間之關係者，並從廢止。又中國政府對於海牙和平會條約，及其他國際條約，一切關於戰時文明行動之條款，仍遵守不渝，合併聲明。除電本國駐奧公使轉達貴政府，並請發給出境護照外，相應備具貴公使並貴館館員，暨各眷屬，離去中國領土，所需沿途保護之護照一件，照送貴公使，請煩查收為荷。至貴國駐中國各領事，已由本部令知各交涉員，一律發給出境護照矣。須至照會者。<br>　　奧使接到照會，亦有公文照復外交部，語多批駁。略云：<br>　　所來照會內容，本公使閱悉，應候本國政府訓令。至公文所提宣戰之各緣由，姑不具論，惟不得不聲明此項宣戰，本公使以為違背憲法，當視為無效，蓋按前黎大總統之高明意見，此項宣戰之舉，應由國會兩院，同意贊成，方可施行。特此照復。<br>　　這照會遞到外交部，外交部將原文退回，意謂中、奧已成敵國，還要甚麼辯論，因此奧使亦卸旗回國去了。&#31908;省督軍省長，雖經宣告獨立，但對著國際交涉，卻取同一態度。中央與德、奧宣戰，&#31908;省亦鈔錄大總統佈告，出示曉喻，並照會駐&#31908;各國領事知照。正是：<br>　　虛語終嫌無實力，外強反使笑中乾。<br>　　宣戰以後，尚有一切手續，容至下回表明。<br>　　馮、段攜手討逆，甫經成功，即互生意見，暗啟猜嫌，是欲其一德一心，保邦致治，寧可得乎？海軍獨立，與滇、&#31908;反抗，尚非馮、段腹心之疾，所患者在馮、段之貌合神離，仍不免有衝突之禍耳。馮選李純督蘇，陳光遠督&#36113;，段選傅良佐督湘，即生出日後許多波折。民國之杌隉不安，何莫非爭權奪利之軍閥家，有以階之厲也。至若與德宣戰一事，已見八十一回總評中，而此時段之主戰，尤有不得不然之勢，主戰則見好強鄰，可作外援，借外債，平內患，自此無阻，段其可躊躇滿志乎！然觀於後來之專欲難成，而吾更不能不為段氏慨矣！<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 民國 </a>>> </font></td>
     <td width="60%" align=right><a href=87.htm>上一篇</a> &nbsp;&nbsp;&nbsp;&nbsp; <a href=89.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>