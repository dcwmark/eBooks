<html>
<head>
<title>開放文學--歷史通俗演義 - 宋史--第七十八回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=76.htm>上一篇</a> &nbsp;&nbsp;&nbsp;&nbsp; <a href=78.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第七十八回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>金主亮分道入寇　虞允文大破敵軍</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說欽宗死耗，傳至宋都，廷議擬俟金使北還，然後治喪。左史黃中入語宰執道：「這是國家大故，臣子至痛，奈何尚可失禮？」陳康伯即答道：「左史言是。」當即日奏請治喪。中退後，康伯入奏照准，宮廷內外，相率舉哀。一連數日，把金使要索條件，擱置不提。金使迫不及待，轉問宰臣。康伯道：「天子居喪，尚有何心議及此事？貴國如仍顧舊約，幸勿敗盟，否則且俟緩議。」金使再欲爭論，康伯不與一言，累得金使沒趣，悻悻自去。康伯亟奏白高宗，有詔召同安郡王楊存中，及三衙帥趙密，同至都堂，共議軍事。又令侍臣台諫，一並集議。康伯首先提議道：「今日不必論和與守，但當論戰。」存中接入道：「強虜敗盟，曲在彼，不在我，自應主戰為是。」獨趙密不發一言，右僕射朱倬亦未聞置議。康伯見二人作壁上觀，便語存中道：「現在國勢雖弱，並非不足一戰，但必須君臣上下，一德一心，方可制勝，我且入朝申請，俟上意堅定，然後再議，何如？」存中也即贊成，大眾遂退。<br>　　康伯仔細探聽，才知內侍省都知張去為，陰阻用兵，且有勸幸閩、蜀消息，於是手繕奏牘，極陳：「金敵敗盟，天人共憤，事已有進無退，請聖意堅決，速調三衙禁旅，出扼襄、漢，觀釁後動，勿再遷延」等語。殿中侍御史陳俊卿，也上疏乞誅張去為。楊存中又上備敵十策，乃命主管馬軍司成閔，率兵三萬，出戍鄂州，與前時調守襄陽的吳珙，犄角相應。且將金使王全所述，遍諭諸路統制，郡守監司，令他隨宜應變。命吳璘宣撫四川，與制置使王剛中措置邊防。起劉錡為江淮、浙西制置使，屯駐揚州，節制諸路軍馬。楊存中、劉錡二人，可謂當時的碩果。這邊方慎修武備，那邊亦妄動干戈。金主亮因高、王兩使，返報宋事，頓時無名火高起三丈，勃然道：「朕舉兵滅宋，易如反手，此時討平高麗、西夏，合天下為一家，才算得是一統哩。」以若所為，求若所欲，猶緣木而求魚也。參政敬嗣暉、李通等俱獻諛貢媚，慫&#24898;起兵。亮遂修戰具，造兵船，括民馬，指日南下。獨徒單太后屢次勸阻，亮遂因是挾嫌，並且徵兵愈亟，使掌牌印官燥合一譯作素赫。赴西北路，募故遼兵。遼人不願行，偏燥合挾勢逞威，鞭笞交下。該死的暴徒。西北路招討使譯史薩巴乘遼人怨望，攻殺燥合，及招討使完顏沃側，沃側一作烏色。遂集眾叛金，立故遼遺族老和尚一譯作楞華善。為招討使，聯合咸平府穆昆括裡，有眾數萬，聲燄日張。金主亮令僕散忽土西征，忽土陛辭，且入謁徒單太后。太后忽顰眉道：「國家世居上京，既徙中都，今又欲往汴，且聞將興兵渡江，往伐南宋，恐人民疲敝，將生他變。我嘗好言諫阻，不聞見允，今遼人又復叛亂，為之奈何？」忽土勸慰數語，出宮西去。哪知徒單太后這番言論已有人向亮報知。這人為誰？就是太后的侍婢高福娘。自徒單太后至燕後，嘗令福娘問候起居，福娘面目妖嬈，居然為亮所賞識，與她私通，因此太后言動，無不傳報。亮聞此言，不禁忿怒道：「這老嫗又來絮咶，她想阻我，我偏要徙汴，偏要伐宋。」當下傳令遷都，即日登程。徒單太后以下，均從行至汴，太后入居寧德宮。亮又命搜捕宋、遼宗室，共得一百三十餘人，均先時被擄至金，至此一律處死。且密囑福娘道：「此後寧德宮中，倘再有違言，我與她不兩立了。」<br>　　福娘本已有夫，叫作特末哥。一作特默格。尤生得狡猾異常，福娘將亮語轉告乃夫，特末哥道：「你何不借此立功哩？」縱妻肆淫，還要導主弒母，想是別有心肝。福娘乃時進讒言，只說太后有廢立意。亮益怒道：「怪不得她私養鄭王充，現在充四子已長大了，她想抬舉他做皇帝麼？」借亮口中，敘出徒單氏被弒原因。遂召點檢大懷忠等入內，特給一劍道：「你去殺了寧德宮老嫗，回來報我！」懷忠持劍而去，至寧德宮，適值徒單太后作樗蒲戲。懷忠叱太后道：「快跪讀詔敕！」太后莫名其妙，愕然問道：「何人使我下跪？」言未已，那懷忠背後，已突出一人，乃是尚衣局使虎特末，一作華特默。貿然上前，捽後令跪，且向她背後連擊三拳。後再起再僕，已是氣息奄奄，勢將垂斃。高福娘手持一繩，套入後頸，可憐這位金邦嫡母，雙足一伸，嗚呼哀哉！閱至此，令人髮指。還有太后左右數人，亦一並殺死。懷忠等返報，亮命焚太后屍，棄骨水中。窮凶極惡。並拿捕鄭王充子二人，一名檀板，一作塔納。一名阿裡白，一作阿裡布。立即殺斃。鄭王充及餘二子，想已逃去，故不見史乘。且恐僕散忽土在外擁兵，蓄有異圖，特召他還朝，結果性命。僕散忽土有弒君罪，死已晚矣。封高福娘為鄖國夫人，特末哥為澤州刺史。何不封他為元緒公？一面大舉南侵，分諸道兵為三十二軍，置左右大都督及三道都統制府，總率師乾。命奔睹一譯作璸都。為左大都督，李通為副。紇石烈良弼一作嚇舍哩良弼。為右大都督，烏延蒲盧渾為副。蒲盧渾一作富埒緷。蘇保衡為浙東道水軍都統制，完顏鄭家奴家奴一作嘉努。為副，由海道趨臨安。劉萼為漢南道行營兵馬都統制，自蔡州進瞰荊、襄。徒單合喜一作圖克坦喀爾喀。為西蜀道行營都統制，由鳳翔趨大散關。左監軍徒單貞別將兵二萬入淮陰。亮召諸將授方略，賜宴尚書省，命皇后徒單氏，與太子光英居守，張浩、蕭玉、敬嗣暉留治省事，自己戎服整裝，跨馬啟程，後宮妃嬪，一律隨行。一班娘子軍，不耐兵戰，奈何？<br>　　<br><br>　　先是亮嘗遣使赴宋，令畫工偕往，描寫臨安湖山，持歸作屏。且命繪入己像，立馬吳山頂上，自題一詩，有「立馬吳山第一峰」七字。至是語侍臣道：「朕此次南行，要實踐圖中繪事了。」要向鬼門關去了。亮眾約六十萬，號稱百萬，氈帳相望，旗鼓連繹不絕。徒單合喜長驅西進，直抵大散關，令游騎攻黃牛堡。守將李彥堅告急，人情&#27769;&#27769;，制置使王剛中乘快馬馳二百里，突入吳璘營中。璘尚高寢，剛中呼璘速起，正色與語道：「大將與國家同休戚，奈何敵已侵邊，尚是高枕安臥？」璘大驚道：「有這般事麼？」隨即率帳前親卒，披甲上馬，與剛中馳至殺金平，厄守青野原，益調內省兵，分道並進，援黃牛堡。徒單合喜見宋師四集，不敢進攻，退駐橋頭寨。吳璘遣裨將彭青率兵夜進，劫破徒單合喜，退還鳳翔。在黃牛堡的金兵，亦被守將李彥堅用神臂弓射退，西路金兵已退。川邊解嚴。璘又遣彭青復隴州，他將劉海復秦州，曹休復洮州，西北已無虞了。東北的大名府，早已屬金，至是有高平人王友直少諳兵法，志復中原，聞金亮渝盟，遂聯絡豪傑，權稱河北等路安撫制置使，遍諭州縣勤王。未幾，得數萬人，分為十三軍，進攻大名，一鼓即克，撫定眾庶，令奉紹興正朔，並遣人入朝奏事。後自壽春來歸，詔授忠義都統制。又有宿遷人魏勝，素號智勇，應募為弓箭手，及金亮南侵，躍然而起，立聚義士三百，渡淮取漣水軍，進攻海州，遍張旗幟，舉煙火為疑兵，又使人招降守卒，諭以金人敗盟興兵，朝廷特興師問罪，如能開門迎降，秋毫無犯。城中人聞言甚喜，即開城相迓。魏勝馳入城中，擒住金知州高文富，陣斃文富子安仁，其餘不戮一人。復招諭朐山、懷仁、沭陽、東海諸縣，一律平定。勝蠲租稅，釋罪囚，發倉庫，犒戰士，馳檄遠近，四方響應。居然有大將風。乘勢進拔沂州，得甲具數萬。金將蒙恬、鎮國領萬人來爭海州，勝設伏以待，待金兵近城，伏兵猝發，擊死鎮國，餘眾遁去。淮南總管李寶，代奏勝功，詔命勝知海州事。<br>　　金主亮聞數路警報，亟擬渡淮南進，命李通至清河口，築梁濟師。且恐魏勝襲他後路，即分兵數萬，往圍海州。勝遣使向李寶乞援，寶正率師航海，擬從海道拒敵膠西。既得魏勝急報，即帶著手下兵士，往援魏勝。適值金兵到了新橋，距海州城僅十餘里，寶麾兵迎擊，戰鬥方酣，魏勝也出城夾攻，金兵腹背受敵，頓時&#28291;走。勝還守北關，金兵又進，復被勝擊退。既而金兵再攻東門，勝單槍匹馬，出城呵叱，敵皆駭散。翌晨，陰霧四塞，金兵四面薄城，仍不能入，乃拔寨馳去。<br>　　李寶既解海州圍，遂引舟師赴膠西白石島。會值金將完顏鄭家奴，驅戰艦出海口，泊陳家島，相距僅一山。寶禱諸石臼神，北風驟起，正好乘風出戰，霎時間過山薄敵，鼓聲震蕩，海波騰躍，敵眾大驚。連忙掣碇舉帆，怎奈風浪卷聚，帆不得駛，反害得心慌意亂，無復行列。寶用火箭注射，火隨風熾，延燒敵舟數百艘﹔尚有未曾被火的敵舟，還思向前迎敵，寶叱壯士跳躍而過，各用短刀四斲，金兵手足無措，但見得頭顱亂滾，血肉橫飛。完顏鄭家奴無處奔避，也做了刀頭面。餘將倪洵等情願乞降。寶將降將縶獻，降兵收留，奪得統軍符印，及文書器甲糧斛，數以萬計，餘物不便載還，盡行焚毀。火光熊熊，歷四晝夜才熄。海上亦報肅清。航海金兵又盡覆歿。<br>　　金主亮連得警報，懮怒交並，擬即向清河口濟師。偏有宋老將劉錡用兵扼住，水中暗伏水手，遇有敵舟，用釘鑿沉。亮又不敢逕渡，沒奈何改趨淮西。淮西守將王權，由錡所遣，獨不從錡命，聞得金兵大至，即棄了&#24208;州，退屯昭關。金主亮渡淮入&#24208;州，權又自昭關退保和州。未幾，又退屯彩石。錡聞亮已渡淮，也只得引還揚州。亮進陷和州，又遣高景山率兵攻揚州，錡適患病，自揚州退駐瓜州，揚州被陷，沿江上下，難民塞途。錡力疾趨&#30338;角林，收撫流民，並命步將吳超、員琦、王佐等，整軍禦敵。金將高景山領兵前來，氣勢銳甚，錡躍馬逕出，麾軍突陣。金兵分作兩翼，來圍錡軍。錡左馳右驟，督眾死鬥，約有兩個時辰，馬受傷致&#36471;，錡遂下馬步戰，殺開一條血路，回趨本營。高景山從後追躡，約半里許，道旁列有叢林，一聲號炮，林中突出許多弓箭手，攢射金兵，金兵多半中箭，只好退去。這弓弩手系王佐步卒，佐見主帥被圍，一面設伏，一面往援，可巧錡退敵進，遂督弓弩手，射退敵兵。錡回營易馬，復招集各將，追擊高景山。景山不及預防，被錡一馬衝入，手起刀落，砍落馬下，餘眾大&#28291;，錡乃收兵回營。為此一戰，錡病益劇，乃上疏求代。<br>　　時兩淮警耗，迭至臨安，高宗召楊存中至內殿，商議避敵，且命轉詢陳康伯。康伯聞存中到來，從容延入，解衣置酒，與商大計。存中道：「主上又思航海去了。」想是還有餘味。康伯道：「我已聞有這般消息，明晨入朝，當極力諫阻。」存中意亦相同，盡歡而散。康伯於次日入奏，極陳航海非計，高宗亦頗感悟，康伯乃退。不意隔了一夕，忽接到高宗手詔，內有「敵若未退，當散百官」等語。專想逃走。康伯憤甚，竟取了一火，將手詔焚去，且馳奏高宗道：「百官豈可散得？百官一散，主勢益孤，臣請陛下發憤親征，前時平江一役，陛下曾記憶否？」應七十回。高宗被康伯一激，方有些振作起來。仍是一種僥倖思想。乃命知樞密院事葉義問，督師江、淮，往視錡疾。中書舍人虞允文，參贊軍事，楊存中為御營宿衛使，擇日親征。殿中侍御史陳俊卿上言：「張濬忠藎，決可起用。」高宗因復濬原官，召判建康，並褫王權職，編管瓊州，命都統制李顯忠往統權軍。召劉錡還鎮江養痾，兼顧江防。<br>　　錡留姪汜，率千五百人扼瓜州。都統制李橫，率八千人為援應。金主亮陷沒兩淮，分兵犯瓜州。汜用克敵弓，接連發矢，金兵卻退。葉義問到了鎮江，見錡正病劇，未便與論戰事，但令李橫暫統錡軍，督兵渡江，且飭劉汜繼進。橫以為未可，獨汜頗欲出戰，入問諸錡。錡意亦與汜相反，但搖手示意。汜尚未信，拜家廟而行。義問復促橫並進，橫不得已，與汜同時渡江。甫登對岸，驀見敵騎奄至，似狂風驟雨，迎頭衝來。汜不禁膽怯，下舟返奔。少年使氣，往往如是。橫孤軍當敵，眼見得不能支持，左軍統制魏俊，右軍統制王方，陸續戰死。橫慌忙卻走，連所佩都統制印，俱致失去，部軍十死七八，徒落得血滿長江罷了。<br>　　義問自得敗耗，亟走建康。遣虞允文馳往蕪湖迎李顯忠，交代王權軍，乘便犒師。允文到了彩石，王權已去，顯忠未來，軍士三五星散，均解鞍束甲，坐列道旁。及見了允文，方起立行禮，通報各隊將弁。統制時俊等出迓允文，允文才入帳中，忽有偵卒來報，金主亮已渡江前來了。令人愕然。原來亮聞瓜州大捷，即築台江上，自披金甲登台，殺馬祭天，並用一羊一豕，投入江中。下令全軍渡江，先濟有賞。蒲盧渾進諫道：「臣觀宋舟甚大，行駛如飛，我舟既小，行駛反緩，水戰非我所長，恐不可速濟。」亮怒道：「汝昔從梁王疑指兀朮。追趙構至海島，曾有大舟麼？」侍衛梁漢臣道：「誠如陛下所言，此時若不渡江，尚待何時？」亮轉怒為喜，即在岸上，懸設紅旗黃旗，號令進止。長江上下，舳艫如織，亮獨乘龍鳳大船，絕流而渡，彩石磯頭，鉦鼓相聞。各將都面面相覷，不發一言。獨虞允文慨然起座，語諸將道：「大敵當前，全仗諸公&#24650;力同心，為國殺敵。現在金帛誥命，均由允文攜帶至此，以待有功。允文一介書生，未嫻戎事，亦當執鞭隨後，看諸公殺賊建功哩。」諸將經此數語，也一齊起立道：「參軍且如此忠勇，某等久效戎行，且有參軍作主，敢不誓死一戰。」正要汝等出此一語。允文大喜，惟隨從允文的幕僚，掣允文衣，密語道：「公受命犒師，不受命督戰，若他人敗事，公忍受此咎麼？」允文怒叱道：「危及社稷，我將奚避？」乃命諸將嚴陣以待，分戈船為五隊，兩隊分列東西兩岸，作為左右軍，一隊駐中流，作為中軍，還有兩隊，潛伏小港，作為游兵，防備不測。部署甫畢，敵已大呼而至，亮在後面，自執紅旗，麾舟數百艘，魚貫前來。霎時間，已有七十艘渡至南岸，猛薄宋師。宋師見來勢甚猛，稍稍退卻。允文督戰中流，拊統制時俊背上，婉顏與語道：「將軍膽略，素傳遠邇，今退立陣後，反似兒女子一般，威名寧不掃地麼？」遣將不如激將。時俊聞言，即躍登船頭，手揮雙刀，拚命相搏。軍士亦努力死戰，兩下裡相持不捨。允文復召集海鰍船猛衝敵舟，敵舟不甚堅固，被海鰍船銳角相撞，沉沒了好幾艘。他尚仗著多舟，半死半戰，直至日暮，尚不肯退。允文也覺焦灼，遙見西岸有許多官兵，陸續到來，便即駛舟攏岸，登陸招呼，約略詢問，方知是光州&#28291;卒。眉頭一皺，計上心來，遂與語道：「你等到此，正好立功，我今授你旗鼓，繞道從山後轉出，敵必疑為援兵，定當駭走了。」大家依計，受了旗鼓，歡躍而去。允文復下舟督戰，不到片刻，那受計的軍士，已繞出山後，攜著大宋旗號，踴躍前進。金主亮果疑是援軍，拋去紅旗，改用黃旗，麾兵退去。允文又命強弓勁矢，尾擊追射，把金兵射斃無算。直至金兵均退至北岸，方才收兵。亮還至和州，檢點兵士，喪失甚多，遂遷怒各將，捶殺了好幾人。<br>　　驀有警信傳至，曹國公烏祿，已即位東京，改元大定。亮不禁拊髀長歎道：「朕本欲平江南，改元大定，不料烏祿先已如此，這難道是天意不成？」因從文牘篋中，取出改元擬詔，有「一戎衣天下大定」等語，指示群臣，並與語道：「烏祿既叛，朕只好北歸，平定內亂，再來伐宋了。」李通接著道：「陛下親入宋境，無功即歸，若眾&#28291;在前，敵乘諸後，大事去了。」亮又道：「既如此，且分兵渡江，朕當北返。」李通復道：「陛下北去，就使留兵渡江，恐將士亦皆懈體。為陛下計，不若令燕北諸軍，先行渡江，免得他有異志，且斂舟自毀，絕他歸望，那時眾知必死，銳意南進，不怕宋室不滅。滅宋以後，陛下威靈大振，回旗北指，平亂如反掌了。」不如是，何由致斃？亮大喜道：「事貴神速，明日再行進兵。」乃傳諭諸將，越宿進發。到了次日，亮督軍再進，甫至楊林河口，見已有海舟，排列非常嚴肅，不由的驚詫起來。看官道海舟裡面，系是何人？原來是宋將盛新。他受虞允文命令，料知亮必復來，已於夜半駛舟直上，整備著許多火箭，來燒金船。亮還道宋軍無備，因此詫異，正擬上前突陣，忽聞鼓聲一響，宋船中的火箭，好似萬道金光，一齊射至。天空中的風伯，也助宋逞威，把金舟盡行延燒。亮亟督兵撲救，偏宋師四面駛集，都來縱火，連亮自坐的龍鳳舟，也被燃著。亮且撲且遁，好容易奔回北岸，龍頭也焦了，鳳尾也黑了，其餘三百號戰船，只剩了一半，還都是殘缺不全，不能再駛。亮遭此大敗，急得暴躁不堪，便欲將各舟盡行毀去。還是蒲盧渾獻上一策，請招降宋將王權，為疑間計。仍似做夢。亮依計而行，遣使持詔至宋營。允文得書，微笑道：「這明明是反間計，敢來欺我嗎？」遂親作復書，交來使去訖。金使持書回報，亮拆書閱讀道：「權因退師，已置憲典，新將李顯忠也願再戰，以決雌雄。」亮讀畢，旁顧諸將道：「我只知南宋老將，有一劉錡，怎麼又有一個李顯忠，也這般厲害？」諸將多不知顯忠履歷，無詞可對，惟有一偏校道：「莫非就是李世輔？」亮聞言益怒，遂召入梁漢臣，厲聲叱道：「你首先勸朕渡江，難道不知有李世輔麼？」言未已，拔劍一揮，把漢臣斬作兩段。並命將龍鳳舟毀去。連造舟工役，亦殺死兩人，自率兵趨向揚州去了。正是：<br>　　一鼓竟能褫逆魄，六軍從此服儒生。<br>　　看官欲問李顯忠履歷，待小子下回表明。<br>　　歷代無道之主，莫如金亮，亮之罪上通於天，大舉伐宋，正天益之疾而奪其魄耳。假使高宗構有恢復之志，聲其罪而加之討，則南北義士，奮起討逆，大憝授首，炎宋中興，寧非快事？乃聞寇南來，即思退避，愚弱不振，一至於此。幸陳康伯勸阻於內，虞允文達權於外，始得僥倖一勝，保全東南。論者謂以弱制強，以寡敗眾，允文之功居多。夫允文誠有功，然安知非天之嫉亮已甚，特借義士忠臣以誅逐之耶？故予謂彩石一役，蓋猶有天幸雲。　<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=76.htm>上一篇</a> &nbsp;&nbsp;&nbsp;&nbsp; <a href=78.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>