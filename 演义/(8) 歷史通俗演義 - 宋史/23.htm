<html>
<head>
<title>開放文學--歷史通俗演義 - 宋史--第二十四回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=22.htm>上一篇</a> &nbsp;&nbsp;&nbsp;&nbsp; <a href=24.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第二十四回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>孫待制空言阻西幸　劉美人徼寵繼中宮</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說王欽若抵乾封後，再上天書，據言：「有木工董祚，在醴泉亭北，見黃帛曳林木上，帛中有字，苦不能識，因輾轉告至臣處。臣遣人覘視，與前時所降天書相似，因特敬謹取奉闕下」云云。真宗御崇政殿，傳集群臣，朗聲宣諭道：「朕五月丙子夜間，復夢前日的神人，入室告朕，說是來月上旬，當在泰山頒降天書，朕即密諭欽若，留心稽察，今果與夢兆相符，降書泰山。上天眷佑，可謂特隆。惟朕自愧無德，恐不能仰答天庥呢。」這種天書，雖千萬冊不難立致，真宗說是自愧無德，我想他宣諭時，正恐不免面赤哩。宰相王旦，又率百官拜賀道：「聖德日增，天無不應，臣等不勝慶幸呢。」真宗欣然道：「這也仗卿等輔弼的功勞。」上欺下，下罔上，真會搗鬼。說罷，又迎奉天書至含芳園，就正殿上面庋閣，一面齋戒沐浴，謹備法駕，詣殿拜受。仍命這位知樞密院事陳堯叟，啟封宣讀。百官歛足恭聽，但聞堯叟讀著道：「汝崇孝奉，育民廣福，錫爾嘉瑞，黎庶咸知。秘守斯言，善解吾意。國祚延永，壽歷遐歲。」讀訖，復捧書升殿，百官遂表上尊號，稱真宗為崇文廣武儀天尊道寶應章感聖明仁孝皇帝。既而敕建玉清昭應宮，虔奉天書。知制誥王曾，都虞侯長旻，上書諫阻，均不見報。到了孟冬，真宗至泰山封禪，用玉輅載著天書，先行登途，自備鹵簿儀衛，隨後出發。途中歷十七日，始至泰山。王欽若迎謁道旁，獻上芝草三萬八千餘本，倒也虧他採辦。真宗慰勞有加。復齋戒三日，才上泰山，道經險峻，降輦步行。總算虔心。享祀昊天上帝，左陳天書，配以太祖、太宗，命群臣把五方帝及諸神於山下封祀壇。禮成，出金玉匱函封禪書，藏置石■。音感，石篋也。真宗再巡視圜台，然後還幄，王旦復率從官稱賀。翌日，禪祭皇地祗於社首山，如封祀儀。王欽若等連上頌詞，什麼彩霞起岳，什麼黃雲覆輦，什麼瑞靄繞壇，什麼紫氣護幄，還有日重輪，月黃色，說得天花亂墜，弄假成真。真宗即御朝覲壇中的壽昌殿，受百官朝賀，上下傳呼萬歲，振動山谷。有詔大赦天下，文武進秩，令開封府及所過州郡，考選舉人，賜天下酺三日。改乾封縣為奉符縣，大宴穆清殿，又宴泰山父老於殿門，真個是皇恩浩蕩，帝澤汪洋。句中帶刺。<br>　　過了數日，轉幸曲阜，謁孔子廟，酌獻再拜，命近臣分奠七十二弟子，加諡孔子為玄聖文宣王，飭此後祭用太牢。真宗復率從臣，遊覽孔林，到了興盡思歸，乃下詔回鑾，仍用玉輅載奉天書，按驛還都。欽若護駕西歸，更聯合一班媚子諧臣，朝奏符瑞，暮頌功德，惹得真宗墮入迷團，自以為五帝三王，不過爾爾。丁謂又上封禪祥瑞圖，揭示朝堂，於是東封不足，復議西封。可巧徐、兗大水，江、淮亢旱，無為烈風，金陵大火，各處災祲，接連入報，這也可作符瑞。乃把西嶽封禪，暫行停辦。越年餘，中外稍稍安靖，再將舊事提起，由群臣表請西祀汾陰，有旨准奏，定期來春西幸，所有典禮各使，免不得仍用熟手。嗣陝州奏稱黃河清，集賢院校理晏殊獻河清頌，真宗親制奉天庇民述，宣示相臣。轉眼間冬盡春來，命群臣戒備祭儀，毋得懈怠。適值京畿大旱，谷米騰貴，龍圖閣待制孫奭，毅然上疏道：<br>　　臣聞先王卜征五年，歲習其祥，祥習則行，不習則增，修德而改卜。陛下始畢東封，更議西幸，殆非先王卜征五年慎重之意，其不可一也。夫汾陰後土，事不經見，昔漢武帝將封禪，故先封中嶽，祀汾陰，始巡幸都縣，遂有事於泰山。今陛下既已東封，復欲幸汾陰，其不可二也。古者圜丘方澤，所以郊祀天地，今南北郊是也。漢初承秦，唯立五畤以祀天，而後土無祀，故武帝立祠於汾陰。自元成以來，從公卿之議，遂徙汾陰於北郊，後之王者多不祀汾陰。今陛下已建北郊，乃舍之而遠祀汾陰，其不可三也。西漢都雍，去汾陰至近，今陛下經重關，越險阻，輕棄京師根本，而慕西漢之虛名，其不可四也。河東唐王業之所由起也，唐又都雍，故明皇閒幸河東，因祀後土。聖朝之興，事與唐異，而陛下無故欲祀汾陰，其不可五也。昔者周宣王遇災而懼，故詩人美其中興，以為賢主。比年以來，水旱相繼，陛下宜側身修德，以答天譴，豈宜下徇奸回，遠勞民庶，盤游不已，忘社稷之大計，其不可六也。夫雷以二月啟蟄，八月收聲，育養萬物，失時則為異。今震雷在冬，為異尤甚。此天意丁寧以戒陛下，而反未悟，殆失天意，其不可七也。夫民，神之主也，是以聖王先成民而後致力於神。今國家土木之工，累年未息，水旱薦沴，饑饉居多，乃欲勞民事神，神其享之乎？其不可八也。陛下必欲為此者，不過效漢武帝、唐明皇巡幸所至，刻石頌功，以崇虛名，誇示後世爾。陛下天資聖明，當慕二帝三王，何為下襲漢、唐之虛名？其不可九也。唐明皇以嬖寵奸邪，內外交害，身播國危，兵交闕下，忘亂之跡如此，由狃於承平，肆行非義，稔致禍敗。今議者引開元故事以為盛烈，乃欲倡導陛下而為之，臣竊為陛下不取，其不可十也。臣言不逮意，陛下以臣言為可取，願少賜清問，以畢臣說，臣不勝翹首待命之至。<br>　　真宗覽奏，因他有少賜清問一語，即召內侍皇甫繼明，傳旨再問，教他盡情說來。孫奭乃再上陳道：<br>　　<br><br>　　陛下將幸汾陰，而京師民心勿寧，江、淮之眾，困於調發，理須鎮安而矜存之。且土木之工未息，而奪攘之盜公行，外國治兵，不遠邊境，使者雜至，寧可保其心乎？昔陳勝起於傜役，黃巢出於凶饑，隋煬帝勤遠略，而唐高祖興於晉陽。晉少主惑於小人，而耶律德光長驅中國。陛下俯從奸佞，遠棄京師，涉仍歲薦饑之墟，修違經久廢之祠，不念民疲，不恤邊患，安知今日戍卒無陳勝，饑民無黃巢？梟雄將無窺伺於肘腋，外敵將無觀釁於邊陲乎？先帝嘗議封禪，寅畏天災，尋詔停寢。今奸臣乃贊陛下，力行東封，以為繼承先聲。先帝嘗欲北平幽、朔，西取繼遷，大勛未集，用付陛下，則群臣未嘗獻一謀，畫一策，以佐陛下繼先帝之志者，反務卑詞重幣，求和於契丹，蹙國糜爵，姑息於繼遷，曾不思主辱臣死為可戒，誣下罔上為可羞。撰造祥瑞，假托鬼神，才畢東封，便議西幸，輕勞車駕，虐害饑民，冀其無事往還，便謂成大勛績。是陛下以祖宗艱難之業，為奸民僥倖之資，臣所以長歎而痛哭也。夫天地神祗，聰明正直，作善降之祥，作不善降之殃，未聞專事籩豆簠簋，可邀福祥。《春秋》傳曰：「國之將興聽於民，將亡聽於神」，臣愚非敢妄議，惟陛下終賜裁擇！<br>　　真宗看到此疏，亦知孫奭是個忠臣，但一種虛誇的念頭，已是縈繞胸中，無從解脫，因此將兩疏留中，束諸高閣。<br>　　仲春吉日，乘著天氣晴和，啟鑾西幸，仍奉天書發京師，出潼關，渡渭河，遣近臣祀西岳，遂進次寶鼎縣。漢稱汾陰。奉祀後土城祗，一切禮儀，略與前等。餘如賞功赦罪，頒宴賜餔，亦與前例相同。迭召隱士李瀆、劉巽、鄭隱、李寧見駕，瀆托言足疾，不願逢迎。隱與寧總算到來，受賜茶果粟帛，仍迄請回山。惟巽受職為大理評事。還次閿鄉，召見道士柴又玄，問他無為要旨。又玄略陳數語，不甚稱旨，便即令退。及抵陝州，又遣陝令王希，征召隱士魏野，野亦托疾不至。先是咸平五年，張齊賢聞京兆隱士種放名，奏請征命。真宗准奏往征，放即詣京師，受官左司諫，直昭文館。後來東封西祀，無不隨從，時論頗加鄙薄。至李瀆、魏野，並辭不至，名盛一時。瀆與野本相友善，均遁跡終身，及野歿，瀆痛失良友，隔六日亦卒，尤覺奇異。還有杭州隱士林逋，終身不娶，隱居西湖，結&#24208;孤山，妻梅子鶴。真宗料他高節，不肯就征，但賜他粟帛。逋至仁宗時乃歿，臨終時口吟自輓詩，有「茂陵他日求遺&#31233;，猶幸曾無封禪書」二語，傳誦遠邇，眾口皆碑，這也不在話下。實是褒揚高節。<br>　　惟西封以還，尚有餘岳未封，再遣向敏中為五嶽奉冊使，加上五嶽帝號，並作會靈觀奉祀五嶽，一面任王欽若為樞密使，擢丁謂參知政事。另用林特為三司使，三人互相勾結，專言符瑞，經度制置副使陳彭年，素性奸媚，綽號九尾狐，與內侍劉承珪，也陰通聲氣，廣修宮觀，朝中目為五鬼。承珪又奏言：「汀州王捷，在南康遇一道人，自言姓趙，諱玄朗，即司命真君，授捷丹術，及小鐶神劍，既而不見，因此上聞。」真宗即召捷入朝，授官左武衛將軍，賜名中正。廷臣均不勝驚異，真宗卻語輔臣道：「朕嘗夢神人傳玉皇命，謂令朕始祖趙玄朗，授朕天書。次日，復夢神人傳聖祖言雲，吾座西偏，應設六位候著。朕乃命在延恩殿設道場，五鼓一籌，果聞異香。俄頃，黃光滿殿，聖祖竟至。朕再拜殿下，嗣復有六人到來，各揖聖祖，一一就坐。聖祖命朕道：『我乃人皇九人的一人，是趙氏始祖，再降為軒轅皇帝。後唐時復降生趙氏，今已百年，願汝後嗣，善撫蒼生，毋怠前志。』說畢，各離座乘雲而去。王捷所遇，想即這位聖祖了。」愈造愈奇。王旦等不敢指駁，只黑壓壓的跪在一地，齊聲稱賀，因頒詔天下，避聖祖諱，「玄」應作「元」，「朗」應作「明」，載籍中如遇偏諱，應各缺點畫。尋復以「玄」「元」二字，聲音相近，改「玄」為「真」，「玄武」為「真武」，命丁謂等修訂崇奉儀注，上聖祖尊號曰：「聖祖上靈高道九天司命保生天尊大帝。」聖母懿號曰：「元天大聖後。」敕建景靈宮太極觀於壽邱，奉聖祖聖母，並詔建康軍鑄玉皇聖祖、太祖、太宗尊像，授丁謂為奉迎使，迎像入玉清昭應宮。真宗又親率百官郊謁，再命王旦為刻玉使，王欽若、丁謂為副，把天書刻隸玉籍，謹藏宮中。此後玉清昭應宮祀事，均歸王旦承辦，即賜他一個官名，叫作玉清昭應宮使。《綱目》於王旦病歿，特書玉清昭應使王旦卒，故本編亦特別提出。王旦雖自覺可笑，但帝命難違，也只得隨來隨受罷了。這是寓褒於貶之筆。<br>　　且說真宗皇后郭氏，謙約惠下，性疾侈靡。族屬入謁禁中，服飾稍華，即加戒勖。母家間有請托，未嘗允諾。以此真宗亦頗加敬禮，素無間言。景德四年，從真宗幸西京，拜謁諸陵，途中偶冒寒氣，還宮寢疾，竟致不起。及崩，諡曰章穆。宮中尚有數嬪，最邀寵眷的要算劉德妃，次為楊淑妃。這位劉德妃的履歷，不甚明白，她本隨一蜀人龔美，流至京師。龔美素業鍛銀，自導妃入都後，仍執舊業，不知如何得識內侍，出入宮邸。是時妃年尚只十五，生得巧小玲瓏，纖穠秀媚，兼且有一種特技，善能播&#40727;。&#40727;本尋常小鼓，沒甚可聽，偏經她纖手搖來，音韻悠揚，別具節奏。在色不在&#40727;。內侍等遇著閒暇，輒往聽&#40727;，漸漸的哄動都下，連襄邸中也得聞知。真宗尚未為太子，年少好奇，即帶著侍役，微服往游。既至龔美寓中，睹著這位劉美人芳容，已是目眩心迷，暗暗稱賞﹔及令她播&#40727;，果然聲調鏗鏘，比眾不同。劉亦知真宗不是常人，除運動靈腕外，免不得有眉傳目語的情形，惹得真宗心猿意馬，一經還邸，便令侍役召入，作為侍女。當下問明籍貫，據說是：「先家太原，後徙益州，祖名延慶，曾在晉、漢間做過右驍衛大將軍。父名通，即在宋朝做過虎捷都指揮使，因從征太原，中道病歿。時女尚在襁褓，因家世廉潔，向無餘資，不得不鞠養外家。會因舅氏等相繼去世，只剩表兄龔美，素業賤工，餬口四方，是以隨徙至此。」話雖如此，未足盡信。她一面說，一面含著悽切態度，越覺楚楚可憐。看官！你想這真宗年當好色，怎肯將她輕輕放過？況這劉美人心靈手敏，樂得移篙近舵，圖個終身富貴。洛&#33263;解珮，幸遇陳思，神女行雲，巧逢楚主。兩下裡相憐相愛，幾似膠漆黏合，熔成一對鸞鳳交。偏真宗乳母秦國夫人，秉性嚴整，看他兩小無猜，料有情弊，遂乘間入白太宗。太宗即傳入真宗，當面訓責，令他斥逐劉女。真宗不得已，遣女出邸，潛置王宮指使張耆家。老婆子太不解事，幾乎拆散鴛鴦。到了真宗即位，大權在握，當即召入宮中，封為美人。名稱其實。破鏡重圓，鐘情倍甚。那美人確系聰明，對著那郭皇后，侍奉慇懃，就是與同列楊氏，亦和好無嫌，因此宮中相率稱誦。未幾進位修儀，且因她終鮮兄弟，即以龔美為後兄，令改姓劉，賜給官秩。銀匠也交運了。先是郭後連生三子，長名禔，次名祐，又次名祇，皆蚤殤。楊氏生子祉祈，又皆夭逝。真宗望子心切，又選納沈女為才人。沈氏本宰相沈倫孫女，父名繼忠，亦曾任光祿卿。就是楊氏祖籍，亦嘗通顯，她本是天武副指揮使楊知信姪女，比劉氏先入襄邸，劉封修儀，楊亦封修儀。至郭後已崩，劉、楊名位相埒，均有嗣襲中宮的希望。沈才人雖是後進，但係將相後裔，望重六宮，卻也是一個勁敵。劉氏外表謙和，內懷刻忌，日思產一麟兒，借得後位，怎奈熊羆不夢，禱祀無靈，只好想了一條以李代桃的計策，暗中授意李侍兒，令司御寢，按天裡疊被鋪&#29248;，抱衾送枕。也是真宗命該有子，竟要她侍寢當夕。春風一度，暗結珠胎。一日，隨真宗臨幸砌台，狹小金蓮，稍被一絆，那頭上玉釵，竟致震落。李不覺失色，真宗暗地卜禱，釵完當生男子。及左右拾釵進奉，果得不毀。真宗甚喜，既而果產一男，取名受益，就是後日的仁宗皇帝。李以是得封才人。劉氏取受益為己子，且商諸楊氏，合同保護，一面密囑心腹，只說皇嗣為自己所生，不得泄漏外廷，一面悄語真宗求請立後。真宗本寵愛得很，當然言聽計從，遂冊劉氏為德妃，並召諭群臣，將立劉為繼後。忽有一人出班跪奏道：「不可不可！」正是：<br>　　蛾眉已博君王寵，鯁骨難移主上心。<br>　　欲知何人諫阻，且看下回表明。<br>　　東封西祀，全是瞎鬧，不特無益而已，其勞民費財，尤不勝言。當時惟孫奭二疏，最是剴切，真宗明知其忠而不見從，蓋理欲交戰於胸中，燭理未明，卒為私欲所勝耳。彼劉美人以色得倖，專寵後宮，亦何嘗不自私欲所致乎？幸劉氏有呂武之才，無呂武之惡，其事郭後也以謹，其待楊妃也以和﹔即宮中侍兒，得倖生子，飾為己有，跡近詭秘，但上未敢欺罔真宗，下未忍害死李侍，第不過借此以攫後位，希圖尊寵，狡則有之，而惡尚未也。然後世已深加痛嫉，至有狸奴換主之訛傳，歸罪郭槐，歸功包拯，捕風捉影，全屬荒唐。宣聖所謂惡居下流者，其信然耶？本書褒不虛褒，貶不妄貶，足與良史同傳不朽，以視俗小說之荒謬不經，固不啻霄壤之別矣。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=22.htm>上一篇</a> &nbsp;&nbsp;&nbsp;&nbsp; <a href=24.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>