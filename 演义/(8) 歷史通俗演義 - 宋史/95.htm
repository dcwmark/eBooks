<html>
<head>
<title>開放文學--歷史通俗演義 - 宋史--第九十六回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=94.htm>上一篇</a> &nbsp;&nbsp;&nbsp;&nbsp; <a href=96.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第九十六回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>史天澤討叛誅李&#29870;　賈似道弄權居葛嶺</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說賈似道既拘住郝經，仍然把前時和議，一律瞞住。他尚恐宮廷內外，或有漏泄等情，因此把內侍董宋臣，出居安吉州。盧允升勢成孤立，權勢也自然漸減﹔閻貴妃又復去世，宦寺愈覺無權﹔似道又勒令外戚不得為監司，郡守子弟門客，不得乾朝政，凡所有內外政柄，一切收歸掌握，然後可任所欲為，無容顧忌。他前出督師，除呂文德外，多半瞧他不起，如高達、曹世雄、向士璧等，更對他傲慢不情。見前回。他遂引為深恨，先令呂文德摭拾曹世雄罪狀，置諸死地﹔高達坐與同黨，亦遭罷斥。潼川安撫副使劉整，抱了兔死狐悲的觀感，也覺杌&#38503;不安。會值四川宣撫使，新任了一個俞興。整與興具有宿嫌，料知興一到來，必多掣肘，心中越加顧慮。果然興蒞任後，便托賈丞相命令，要會計邊費，限期甚迫。整表請從緩，為似道所格，不得上達﹔自是慮禍益深，索性想了一條狗急跳牆的法兒，把瀘州十五郡、三十萬戶的版圖，盡獻蒙古，願作降臣。似道固有激變之咎，若劉整背主求榮，罪亦難逭。參謀官許彪孫不肯從降，闔門仰藥，一概自盡。整遂受蒙古封賞，得為夔路行省兼安撫使。俞興督各軍往討，進圍瀘州，日夕猛攻，城幾垂拔。蒙古遣成都經略使劉元振，率兵援瀘，與元振大戰城下，勝負未分。偏整出兵夾擊，害得興前後受敵，頓時敗走。宋廷以興妒功啟戎，罷任&#37816;職，也是罰非其罪。改命呂文德為四川宣撫使。<br>　　文德入蜀，適劉整往朝蒙古，他得乘虛掩擊，奪還瀘州，詔改為江安軍，優獎文德。賈似道意中只以文德媚己，恃作干城，他將多擬驅逐，乃借著會計邊費的名目，搆陷諸將。趙葵、史岩之等皆算不如額，坐了「侵盜掩匿」四字，均罷官索償。向士璧已掛名彈章，被竄漳州，至是又說他侵蝕官帑，浮報軍費，弄得罪上加罪，拘至行部押償。幕屬方元善，極意逢迎似道，欺凌士璧，士璧不堪凌辱，坐是殞命。還要拘他妻妾，傾產償官，才得釋放。似道又忌王堅，降知和州，堅亦鬱憤而亡。良將盡了。理宗毫不覺察，一味寵任似道，到了景定三年，復賜給緡錢百萬，令建第集芳園，就置家廟。<br>　　似道益頤指氣使，作福作威。忽報蒙古大都督李&#29870;，舉京東地來歸，似道大喜，即請命理宗，封&#29870;為齊郡王。&#29870;本陷入海州、漣水軍，迭下四城，殺宋兵幾盡，淮、揚大震。自蒙古主蒙哥卒，忽必烈嗣位，&#29870;始欲叛北歸南，前後稟白蒙古凡數十事，統是虛聲恫嚇，脅迫蒙主。尋又遣使往開平，召還長子行簡，修築濟南、益都等城壁，即殲蒙古戍兵，舉京東地歸宋。反覆無常，酷肖乃父。宋既封他為王，復令兼保信、寧武軍節度使，督視京東、河北路軍馬，並復&#29870;父李全官爵，改漣水軍為安東州。&#29870;潛通蒙古宰相王文統，誘作外援，文統亦遣子蕘向&#29870;通好，偏為忽必烈汗所覺，拿下文統，按罪伏法。&#29870;失一援應，亟引兵攻入淄州。蒙古遂令宗王哈必赤，一作哈必齊。總諸道兵擊&#29870;，兵勢甚張，因復丞相史天澤出征，諸道兵皆歸節制。天澤至濟南，語哈必赤道：「&#29870;心多詭計，兵亦甚精，不應與他力戰。我軍可深溝高壘，與他相持，待至日久，他自然疲敝，不患不為我所擒了。」哈必赤稱善，乃就濟南城下，築起長圍，只杜侵突，不令開仗。&#29870;屢出城挑戰，無一接應。及衝擊敵營，恰似銅牆鐵壁，絲毫不能得手。&#29870;才知利害，遣人至宋廷乞援。宋給銀五萬兩犒&#29870;軍，且遣提刑青陽夢炎，青陽複姓。領兵援&#29870;。夢炎至山東，懼蒙古兵強，不敢進軍。蒙古且添遣史樞阿朮，一作阿珠。各將兵赴濟南，&#29870;率兵出掠輜重，被北兵邀擊，殺得大敗，逃回城中。史天澤因來兵大集，遂四面築壘，環攻孤城。&#29870;日夜拒守，待援不至，漸漸的糧盡食空，因分軍就食民家。既而民粟又罄，乃發給蓋藏，數日復盡，大家饑餓不堪，甚至以人為食。&#29870;知城且破，不得已手刃妻妾，自乘舟入大明湖。主將一去，城即被陷。蒙兵到處索&#29870;，追至大明湖中，&#29870;自投水間，水淺不得死，被蒙古兵擒住，獻與史天澤。那時還有甚麼僥倖，當然一刀兩段，並把他屍骸支解，號令軍前。<br>　　次日，蒙古兵東行略地，未至益都，城中人已開門迎降，三齊復為蒙古所有。蒙古主命董文炳為經略使。文炳本在軍營，受命後，輕騎便服，到了益都，既入府，不設警衛，召&#29870;故將吏撫諭庭下，所部大悅。先是&#29870;兵有沂、漣二軍，數約二萬，哈必赤欲盡行屠戮，文炳面請道：「若輩為&#29870;所脅從，怎可俱殺？天子下詔南征，原為安民起見，若妄加屠戮，恐大將亦不免罪哩。」哈必赤乃罷，班師而回，留文炳居守。宋廷聞&#29870;已敗死，贈&#29870;檢校太師，賜廟額曰顯忠。<br>　　<br><br>　　蒙古主忽必烈汗因宋先敗盟，拘郝經，納李&#29870;，理屈情虛，乃決意南侵，授阿朮為征南都元帥，調兵南下。宋廷尚不以為意，賈似道既排去故將，且必欲殺故相吳潛，迭令台官追劾，竄謫循州。似道遙令武人劉宗申監守，伺間下毒，潛亦自知預防，鑿井臥榻下，自作井銘，毒無從入。宗申苦難復命，乃托詞開宴，邀潛赴席。潛一再不赴，宗申竟移庖至潛寓，強令潛飲。潛不能辭，筵宴已畢，宗申別去，潛即覺腹痛，便長歎道：「我的性命休了，但我無罪而死，天必憐我，試看風雷大作，便是感及天心呢。」是夕，潛竟暴亡，果然風雷交至，如潛所言。潛字毅夫，寧國人，夙懷忠悃，兩次入相，均不久即罷，至是中毒喪身，免不得有人惋惜。似道恐不容眾議，竟歸罪宗申，將他罷職。受人嗾使者其鑒諸。且許潛歸葬，暫塞眾口。是時，丁大全迭次落職，安置貴州，州將游翁明，訴大全陰招游手，私立將校，造弓矢舟楫，勢將通蠻為變。當由廣西經略朱祀孫轉達朝廷，詔命改竄新州，拘管土牢。似道以大全素有奸名，樂得下石投阱，買個為國誅奸的美名，遂貽書朱祀孫，令他下手。你自己思量，與大全能判優劣否？祀孫得書，召部將畢遷，授以密計，陽遣他護送大全，及舟過藤州，畢遷請大全登艙，玩景解悶，自己立在大全背後，把手一推，大全立刻落水，謁見河伯去了。大全尚得全屍，還是他的僥倖。遷返報祀孫，祀孫申報似道，也是應有的手續，無庸絮述。<br>　　且說賈似道報怨已畢，乃有意斂財，知臨安府劉良貴，浙西轉運使吳勢卿，希承鳳旨，想了一條買公田的計議，上獻樞府。似道以為奇計，亟令殿中侍御史陳堯道，右正言曹孝慶，監察御史虞毖、張希顏等，上疏請行。書中大意，是：「規仿祖宗限田制度，請將官戶田產逾限的數目，抽出三分之一，買回以充公田，計得田一千萬畝，每歲收米六七百萬石，可免和糴，可作軍糈，可停造楮幣，可平物價，可安富室，一舉能得五利，是當今無上良法」云云。看官！你想井田制度，久已不行，各田早成為民有，豪民田連阡陌，窮民貧無立&#38181;，雖是窮富不均，但由大勢所遷，非一時所可補救。西漢、北魏，屢有限田諸說，終究不能推行。就使豪貴不法，所有田產，籍沒入官，也只可聽民佃買，較為便民。南宋建炎初年，籍蔡京、王黼等莊，作為官田，詔仍令佃戶就耕，每歲減稅三分。紹興二年，以福建八郡官田，聽民請買，歲入七八萬緡，補助軍衣，民皆稱便。可見得置官領田，不若聽民自為。此次賈似道妄信計臣，反欲將官田買回作公，已是違反人情的計畫，而且種種弊害，均從此而起。給事中徐經孫條陳弊端，反被御史舒有開劾令罷職。於是詔令置官田所，收買公田，命劉良貴為提領，通判陳&#35348;為副，當下立一定額，每畝折價四十緡，不分肥磽。浙西田畝，或值百緡，數百緡，至千緡不等，經劉良貴等硬令抑買，民間當然大嘩。安撫使魏克愚上疏諫阻，並不見從。未幾，由理宗手詔，謂：「永免和糴，原不若收買公田。但東作方興，且俟秋成後續議施行。」這數語觸怒似道，竟奏乞歸田，暗中卻諷令言官，抗章請留﹔並勸理宗下詔慰勉。統是他手做成。理宗乃促似道仍然任職，且因似道入朝，溫顏與語道：「收買公田，當自浙西諸路開手，作為定則。」似道具陳私議，理宗一律照行，三省奉命惟謹。<br>　　似道先把浙西私產萬畝，為公田倡。榮王與芮，也賣出私田千畝，趙立奎且自請投賣，自是朝野無人敢言。劉良貴等又增立條款，硬為敷派，凡宦家置田二百畝以上，概令出賣三分之二。後因公田尚未足額，就是家止百畝，亦勒令賣出若干。現錢不敷，改給銀絹各半。又或獎給虛榮，如度牒告身等類，充當緡錢。百姓失去實產，只換了一個紙上的誥封，試問他有甚麼用處？可憐民間破家失業，怨苦連聲，稍有良心的官吏，不願操切從事，俱被劉良貴劾罷，且追毀出身，永不敘用。那時有司多半熱中，只好掩了天良，爭圖多買。不到數月，浙西六郡，買就公田三百餘萬畝，詔進良貴官兩階，他官亦進秩有差。<br>　　似道謂公田已成，當派立四分司，分領浙西公田。這四分司派將出去，便將所買公田原額，照數征收。那時買入多虛報斛數，凡六七斗均作一石，遂致原數多虧，四分司無從交代，不得不取償田主，甚至以肉刑從事。人怨激成天怒，遂於景定五年，彗星出現，光燄燭天，長至數十丈，自四更現東方，日高始滅。有詔避殿減膳，許中外直言。台諫士庶上書，以為公田擾民，致遭天變。似道因上書力辯，並乞避位。理宗又面慰似道，引「禮義不愆，何恤人言」二語，曲為臂解，似道方有喜色。太學生葉李、蕭規等應詔陳言，極詆似道專權，害民誤國。似道令劉良貴陷害二人，鍛鍊成罪，黥配葉李至漳州，蕭規至汀州。建寧府教授謝枋得，摘似道政事為問目，有「權奸擅國，敵兵必至，趙氏必亡」等語。漕使陸景思將原稿呈與似道，似道即令左司諫舒有開，劾枋得怨望騰謗，犯大不敬罪。遂竄枋得至興國軍。似道又創行推排法，凡江南土地，尺寸皆有租稅，民力益困。又因南宋初年，廣行交子、會子等楮幣，就是今世的錢票、鈔票等類。交子、會子，系各票名目。楮多錢少，遂致楮賤物貴。似道更造銀關，仍然用票代銀，每票用一鈐印，如賈字狀，掉換舊楮。其實是改頭換面，毫無實益，反致物價愈昂，楮價愈賤，民間非常痛苦，那似道卻視為良謀。理宗老昏顛倒，但教似道如何說，他即如何行。<br>　　至景定五年十月，理宗不豫，下詔征醫，如能療治上疾，自身除節度使，有官及願就文資，並與比附推恩，仍賜錢十萬，田五百頃。始終沒人應命。未幾，理宗駕崩，太子&#31141;受遺詔即位，尊皇后謝氏為皇太后，以次年為咸淳元年，是為度宗皇帝。元年元旦，適逢日食，時人目為不祥。越三月，葬理宗於永穆陵。總計理宗在位四十年，改元凡六次，享壽六十二歲。史臣謂理宗繼位，首黜王安石，從祀孔廟，升濂、洛九儒，表章朱熹四書，士習不變，有功理學，應該廟號為理。哪知他陽崇理學，陰多私蔽，在位四十年間，連用奸相三人，令他竊弄威福，攪壞朝綱。史彌遠、丁大全，已是善盅主心，再繼一隻手蔽天的賈似道，內逐正士，外怒強鄰。看官！試想這積弱不振的宋室，到此還能久存麼？評議甚當。<br>　　度宗以自己得立，功出似道。更大加寵眷，特授似道為太師，封魏國公。每當似道入朝，必起座答拜，稱為師臣，不直呼名。廷臣吹牛拍馬，均稱似道為周公。理宗安葬，似道以首相資格，兼任總護山陵使，及山陵告竣，即棄官還越，密令呂文德詐報寇至，已攻下沱，朝中大駭。度宗急召似道，他尚擺著架子，不肯應召，再經謝太后手詔敦促，方昂然入都。既謁見度宗，仍聲聲口口的要辭職還鄉，急得度宗惶恐萬狀，竟起身向他下拜，求他留任。參知政事江萬里，舊居似道幕下，至此也看不過去，便上前數步，掖住度宗道：「自古到今，無君拜臣禮，陛下不應出此。似道亦不可一再言去。」這數語說出，似道也難乎為情，急趨下殿，且舉笏謝萬里道：「非公此言，似道幾為千古罪人。」萬里還疑似道知過，才有此謝，不意似道偏暗恨萬里，經萬里窺出隱情，乃拜表告歸，疏至再四，詔命為湖南安撫使，兼知潭州。<br>　　越年，冊妃全氏為皇后。後會稽人，系理宗母慈憲夫人姪孫女，幼從父昭孫知岳州，開慶初年，秩滿回朝，道出潭州，適蒙古將兀良合台，率兵圍潭。見前回。後與父避難入城，旋因兀良合台解圍而去。潭人謂有神人護衛，因得保全。皇帝且被人擄，何論一後？況後日固與度宗同為敵俘耶？無稽之言，不宜輕信。嗣返至臨安，昭孫復出調外任，病歿治所。先是理宗從丁大全言，為太子選妃，聘定知臨安府顧&#23891;女，及大全被斥，&#23891;亦罷去，台臣謂宜別選名族，以配皇儲。理宗顧念母族，乃召後入宮，且問後道：「汝父曾病歿王事，至今追念，尚覺可哀。」後答道：「妾父可念，淮、湖人民，更可念哩。」理宗聞言，暗自詫異。越日，出語輔臣道：「全氏女言辭甚善，宜妃&#20898;嫡以承祭祀。」輔臣等並無異詞，遂冊全氏為太子妃，至是乃立為皇后，並選楊氏為美人，尋封淑妃。即後文帝&#26160;生母。冊後禮定，晉上皇太后尊號為壽和，一面推恩錫類，加封貴戚勛臣。<br>　　賈似道又上疏乞歸，專用此策要君。度宗命太臣侍從，傳旨固留，每日必四五至，中使加賜，每日且十數至，到了夜間，飭侍臣交守第外，只恐似道潛逸，他若肯去，趙宗或尚可多延數年。且特授平章軍國重事。一月三赴經筵，三日一朝，治事都堂。賜第西湖的葛嶺，葛嶺在西湖北，相傳晉葛洪嘗在此煉丹，所以有這名目。似道遂鳩工庀材，大起樓閣亭榭，最精雅的堂宇，取名半間堂，塑一肖像，供諸神龕，並延集羽流，唪經禮懺，為來生預祝福祿。自己卻彩花問柳，日訪豔姝，無論歌樓娼妓，及庵院女尼，但有三分姿色，便令僕役召她入第，供他淫污。甚至宮中有一葉氏女，妙年韶秀，亦被他逼出宮中，充作小星。度宗雖然知曉，也是無可如何。而且召集舊時博徒，作樗蒱戲，日夕縱博，男女雜集，謔浪笑傲，無所不至。每到秋冬交界，捉取蟋蟀，觀鬥賭彩，狎客嘗與戲道：「這難道是軍國重事麼？」他的技藝，只能如此。似道卻不以為忤，也對他談笑開心，整日裡興高采烈，酒地花天，從此把朝政盡行擱置。起初尚屆期五日，乘湖船入朝，就便至都堂小憩，把內外要緊公牘，約略展覽，後來竟深居簡出，所有軍國重事，令堂吏就第呈署，他也不遑審視，都委館客廖瑩中及堂吏翁應龍代理。惟台諫彈劾，與諸司薦辟，暨京尹畿漕一切事情，非經賈第關白，得了取決，宮廷不敢逕行。所有正人端士，排斥殆盡，一班貪官污吏，覬得美職，都夤緣賄托，貢獻無算。似道建一多寶閣，儲藏饋物，日必登樓一玩，不忍釋手﹔就是門下食客，也多借此發財，連閽人都做了富家翁。似道又私下禁令，飭人民不准擅窺私第，如因事出入，必須先由門卒通報。一日，有妾兄入第，門卒因他誼關親戚，不先入白，便放他進去，將至廳門，為似道所見，即喝令左右，縛投火中。及妾兄自道姓名，大聲呼救，方得牽出，但已是焦頭爛額，苦痛不堪。有妾足供淫樂，妾兄原無用處，不妨投諸煨燼。似道反申斥門卒，如何不報？門卒只好磕頭認罪。嗣是莞鑰愈嚴，好令似道放膽縱歡，無拘無束。誰知蒙古征南都元帥阿朮，已帶同降將劉整等，南下攻襄陽了。小子有詩歎道：<br>　　無賴居然作太師，狎游縱博算敷施。<br>　　強鄰南下襄、樊震，尚是湖山醉夢時。<br>　　欲知襄陽被圍情事，且至下回再詳。<br>　　南宋之納李&#29870;，猶北宋之納張彀，彀歸宋後，因金人責盟，乃函彀首以畀之，於是金人遂生輕視，縱兵南來，遂亡北宋。&#29870;為逆賊李全子，既降蒙古，復來歸宋，宋廷不懲前轍，且封為郡王，貪目前之小利，忘日後之大患，試思蒙古方強，豈肯坐視不討，一任叛命乎？況北使郝經，被拘有年，彼方調兵遣將，為南下之謀，&#29870;之降宋，不啻害宋，蒙古益振振有詞，幾何而不大舉南侵也。&#29870;既敗死，宋君若臣方旰食之不遑，乃大喪忽興，嗣君新立，國勢益形岌岌，而猶用一欺君誤國、縱欲敗度之賈似道，宋其尚可為乎？古人謂小人之使為國家，菑害並至，雖有善者，亦無如何，觀於賈似道而益信雲。　<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=94.htm>上一篇</a> &nbsp;&nbsp;&nbsp;&nbsp; <a href=96.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>