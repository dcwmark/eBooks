<html>
<head>
<title>開放文學--歷史通俗演義 - 宋史--第五十四回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=52.htm>上一篇</a> &nbsp;&nbsp;&nbsp;&nbsp; <a href=54.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第五十四回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>造雄邦恃強稱帝　通遠使約金攻遼</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說童貫經略西陲，屢次晉爵，至政和八年，改元重和，貤恩內外文武百官，貫復得升為太保。越年，復改元宣和，貫又欲幸功邀賞，命劉法進取朔方。法不欲行，經貫連日催促，不得已率兵二萬，出至統安城。適遇夏主弟察哥，一作察克。引兵到來，法即列陣與戰，察哥自領步騎為三隊，敵法前軍，別遣精騎登山，繞出法軍背後。法正與察哥酣鬥，不防後隊大亂，竟被夏兵殺入。法顧前失後，顧後失前，亟擬收軍奔回，怎奈夏兵前後環繞，不肯放行。督戰至六七時，累得人馬困乏，且部兵多半死亡，料知招架不住，只好棄軍潛遁。天色已晚，夤夜奔走，行至黎明，距戰地約七十里，地名蓋朱峗，四顧無人，乃下馬卸甲，暫圖休息。少頃，有數人負擔前來，法疑是商販，向他索食。數人不允，法瞋目道：「你等小民，難道不識我劉經略麼？」一人答道：「將軍便是劉經略，我有食物在此，應該奉獻。」言訖，便向擔中取出一物，跑至劉法身旁。法尚道是甚麼食物，哪知是一柄亮晃晃的短刀，急切不及躲避，突被殺死，首級也被取去。看官聽著！這數人，乃是西夏的負擔軍，隨充軍前雜役，可巧碰著劉法，正是冤冤相湊，當即斬首報功。是屠城之報。察哥見了法首，惻然語左右道：「這位劉將軍，前曾在古骨龍、仁多泉兩處，連敗我軍，我嘗謂他天生神將，不敢與他交鋒，誰料今日為我小兵所殺，攜首而歸，這是他恃勝輕出的壞處，我等不可不戒！」察哥有謀有識，卻是西夏良將。當下麾軍再進，直搗震武。震武在山峽中，熙、秦兩路轉餉艱難，自築城三載，知軍李明、孟清皆為夏人所殺，至是城又將陷。察哥道：「勿破此城，留作南朝病塊，也是好的。」遂引軍退去。<br>　　童貫聞夏人已退，反報稱守兵擊卻，就是劉法敗死，也匿不上聞，一面通使遼主，請他出場排解，再與夏人修好。遼正與金搆兵，恐得罪中朝，更增一敵，乃轉告夏主，令與宋修和。夏主乾順亦頗厭用兵，乃因遼使進表納款。貫遂上言，夏主畏威，情願投誠。徽宗乃飭罷六路兵，加貫太傅，封涇國公，時人稱貫為媼相，與公相蔡京齊名。貫班師回朝，剛值蔡京定議圖遼，遣武義大夫馬政浮海使金，與約夾攻。貫本首倡此議，當然極力慫&#24898;，主張北伐。一時興高采烈，大有唾手燕雲的情景。全是妄想。<br>　　看官道金是何邦？便是前文所說的女真部。應五十一回。徽宗政和二年時，遼天祚帝延禧赴春州，至混同江釣魚，女真各部酋長，相率往朝。阿骨打奉兄命，亦出覲遼主，釣罷張宴。飲至半酣，遼主命諸酋依次起舞，輪至阿骨打，獨辭不能。遼主勸諭再三，始終不肯聽命。遼主欲殺阿骨打，經北院樞密使蕭奉先諫阻乃止。阿骨打脫歸，恐遼主疑有異志，將加討伐，遂日夕籌防，招兵賣馬，先併吞附近各族，拓地圖強，嗣且建城堡，修戎器，扼險要，以備不虞。至長兄烏雅束病歿，阿骨打襲位，並不向遼告喪，且自稱勃都極烈。一作達貝勒。遼主遣使詰責，阿骨打道：「有喪不能弔，還說我有罪麼？」因拒絕來使。先是遼主好獵，每歲至海上市鷹，征使四出，道出女真，往往需求無厭，因此各部亦相繼怨遼。獨紇石烈部酋阿疏，當盈哥在位時，與盈哥有怨，戰敗奔遼。盈哥、烏雅束相繼索仇，終不見遣。阿骨打又迭使往索，仍屬無效，乃召集諸部，約會來流水上，一作拉林水。得二千五百人，禱告天地，誓師伐遼，進軍遼境，擊敗遼兵，射死遼將耶律謝十，謝十一作色錫。乘勢攻克寧江州。遼都統蕭嗣先，率兵萬人，出援寧江。阿骨打時已引還，嗣先竟追至出河店，一譯作珠赫店。天晚駐營。翌晨聞阿骨打返兵迎擊，急令前隊往阻，不到半日，已被阿骨打殺敗逃回。嗣先乃整軍出迎，甫經交綏，忽大風陡起，飛沙瞇目，阿骨打正居上風，麾兵奮擊，遼兵不能支持，盡行&#28291;散，將校多半死亡，嗣先踉蹌遁歸。於是阿骨打弟吳乞買等，勸兄稱帝。阿骨打起初不從，旋經將佐等，再行勸進，乃於乙未年正月元日，即宋徽宗政和五年，就按出虎水旁，按出虎水一譯作愛新水。即皇帝位，國號大金，取金質不壞的意義。建元取國，易名為旻，命吳乞買為諳班勃極烈。從兄撤改，一作薩拉噶，系劾裡缽兄劾者子。及弟斜也，一譯作舍音。為國論勃極烈。兩種官名，均系女真部方言，尊貴的官長，叫作勃極烈，諳班是最尊的意思，國論就是國相。諳班一譯作阿木班，國論一作固倫。<br>　　遼人嘗言女真兵滿萬，便不可敵，至是已達萬人以上，乃厲兵秣馬，再議攻遼。遼主遣使僧家奴，一作僧嘉努。齎書往金，令為屬國。金主復書，要求遼主送還阿疏，並遣黃龍府至別地，方可議和。遼主再貽書，呼金主名，諭令歸降。金主亦復書，呼遼主名，諭令歸陣。煞是好看。兩下裡各爭尊長，那金主已進兵益州，直搗黃龍府。遼兵屢戰屢敗，黃龍府竟被奪去。遼主聞報大怒，即下詔親征，號稱七十萬，分路出師。金主聞遼兵大舉，乃以刀剺面，涕泣語眾道：「我與汝等起兵，無非苦遼邦殘忍，欲自立國，今天祚親至，恐不可當，看來只有殺我一族，大眾出去迎降，或可轉禍為福。」遣將不如激將。吳乞買等趨進道：「火來水淹，兵來將擋，況天祚淫虐不仁，眾心離散，就使來了一、二百萬，也不過暫時烏合，怕他甚麼？」金主乃道：「你等果能盡死力，須聽我號令，同去禦敵！」諸將齊聲應令，遂調齊人馬，傾國而出，行至黃龍府東，遙見遼兵遍野，勢如攢蟻，乃下令軍中道：「敵利速戰，我利固守，且深溝高壘，靜觀敵釁，再行進兵。」將士遵令，擇險駐紮，按兵不動。遼兵也不來挑戰，越日，竟陸續退去。<br>　　<br><br>　　原來遼副都統章奴，謀立天祚叔父耶律淳，誘將士亡歸上京，遣淳妃蕭地裡告淳。淳不願依議，拘住迪裡，會遼主聞章奴謀叛，亟遣使慰淳，淳斬迪裡首，取獻遼主，孑身待罪。遼主待遇如初。偏章奴入掠上京，至遼太祖廟，數天祚罪惡，移檄州縣，將犯行宮。遼主亟從軍中退歸，軍士均無鬥志，也隨了回去。事被金主察悉，遂拔寨齊起，西追遼主，至護步答岡，護步答一作和斯佈達。見前面輿輦甲仗，迤邐行去，他即分開兩翼，一鼓而上，自率精兵猛將，專向遼中軍殺入。遼主猝不及防，急忙退走，遼兵亦紛紛四散。金主麾殺一陣，斬馘以萬計，奪得車馬，兵械軍資，不可勝計，乃引兵回國。遼主奔赴上京，適章奴已為熟女真部所敗，眾皆&#28291;散。邏卒擒住章奴，送至遼主所在，立斬以徇。遼主乃還都。<br>　　看官聽著！從前遼都臨潢，號為上京，自聖宗隆緒，徙都遼西，稱為中京，又以遼陽為東京，幽州為南京，雲州為西京，共計五京。提出五京，下文金、宋攻遼，庶有眉目可辨。章奴誅死，上京方才告靖。不意東京又鬧出亂端。東京留守蕭保先，虐待渤海居民，為暴徒所戕，經遼將大公鼎、高清明等，率兵剿捕，亂勢少平。偏稗將高永昌收集&#28291;匪，入據遼陽，匝旬間，得八千人，居然僭號，稱為隆基元年。遼主遣韓家奴、張林等往征，永昌恐不能敵，向金求救。金主遣胡沙補一譯作華沙布。報永昌道：「同力攻遼，我願相助，但須削去僭號，歸順我國，當以王爵相報。」永昌不從。金主遂命大將斡魯，率諸軍攻永昌，巧與遼將張琳相值，兩下開仗，張琳敗走，斡魯乘勢取瀋州，進薄遼陽城下。永昌開城出戰，哪裡敵得住金軍？遂敗奔長鬆。遼陽人撻不野，一作托卜嘉。擒住永昌，獻與金主，眼見得一刀兩段，於是遼國的東京州縣，及南路熟女真部，陸續降金。金主任斡魯為南路都統，斡倫一作鄂楞。知東京事。遼主聞東京失陷，未免驚慌，乃授耶律淳為都元帥，募遼東人為兵，得二萬二千餘人，使報怨女真，叫作怨軍，以渤海鐵州人郭藥師等為統領。耶律淳倡議和金，遣耶律奴苛一譯作訥格。如金議好，金主要索多端，議不能決。旋由金主最後復書，迫遼以兄禮事金，封冊如漢儀，方可如約，否則不必再議。遼主尚不肯許。適遇大饑，人自相食，各地盜賊&#34861;起，掠民充糧。樞密使蕭奉先等，勸遼主暫從金議，乃冊金主為東懷國皇帝。金主不悅，語冊使道：「什麼叫作東懷國？我國明號大金，應稱為大金國便了。且冊書中，並無兄事明文，我不能遵約。」當下將冊書擲還。金主既迫遼兄事，何必再受遼冊封，這也奇怪。看官這東懷國三字，明是遼人暗弄金主，取小邦懷德的意義。他總道金主未達漢文，或可模糊騙過，偏金主要他兄事，要稱大金，仍然和議不成，雙方決裂。蔡京聞得此信，遂欲約金攻遼，規復燕雲。武義大夫馬政，航海至金，與金主面議遼事。金主亦令李善慶等賚奉國書，並北珠生金等物，偕馬政同至汴都。徽宗即命蔡京與約攻遼，善慶等不加可否，居十餘日乃去。徽宗復令馬政持詔，及還賜禮物，與善慶等渡海報聘。行至登州，政奉詔止行，乃只遣平海軍校呼慶送善慶等歸金。金主遣呼慶歸，且與語道：「歸見皇帝，果欲結好，當示國書，若仍用詔命，我不便受，莫怪我卻還來使。」呼慶唯唯而還。至童貫入朝，力主京議，請再遣使貽書。中書舍人吳時，獨上疏諫阻，又有布衣安堯臣，亦諫止圖遼。吳且言不應敗盟。安堯臣一疏，卻很是剴切詳明，略云：<br>　　陛下臨御之初，嘗下詔求言，於是諤士效忠，而儉人乃誤陛下，加以詆誣之罪，使陛下負拒諫之謗，比年天下杜口，以言為諱。乃者宦寺交結權臣，共倡北伐，而宰執以下，無一人肯為陛下言者。臣謂燕、雲之役興，則邊釁遂開，宦寺之權重，則皇綱不振。昔秦始皇築長城，漢武帝通西域，隋煬帝遼左之師，唐明皇幽、薊之寇，其失如彼，周宣王伐狁，漢文帝備北邊，元帝納賈捐之議，光武斥臧宮馬武之謀，其得如此。藝祖撥亂反正，躬環甲冑，當時將相大臣，皆所與取天下者，豈勇略智力，不能下幽、燕哉？蓋以區區之地，契丹所必爭，忍使吾民重困鋒鏑，章聖澶淵之役，與之戰而勝，乃聽其和，亦欲固本而息民也。今童貫深結蔡京，同納趙良嗣以為謀主，故建平燕之議，臣恐異時唇亡齒寒，邊境有可乘之釁，狼子蓄銳，伺隙以逞其欲，此臣之所以日夜寒心者也。伏望思祖宗積累之艱難，鑒歷代君臣之得失，杜塞邊釁，務守舊好，無使外夷乘間窺中國。上以安宗廟，下以慰生靈，則國家幸甚！生民幸甚！<br>　　徽宗連接兩疏，正在懷疑，會有二御醫自高麗歸，入奏徽宗，亦以圖燕為非。原來高麗嘗通好中國，因國主有疾，向宋求醫，徽宗乃遣二醫往視，及高麗送二醫歸國，臨歧與語道：「聞天子將與女真圖契丹，恐非良策。苟存契丹，尚足為中國捍邊。女真似虎似狼，不宜與交，可傳達天子，預備為是。」高麗人頗有見語。二醫遂歸白徽宗，徽宗乃以吳時、安堯臣所言，不為無見，擬將聯金伐遼的計議，暫從擱置，並擬擢安堯臣為承務郎，借通言路。可奈蔡京、童貫二人，堅執前議，謂天與不取，反致受害﹔還有學士王黼，時已升任少宰，鄭居中乞請終喪，因進餘深為太宰，王黼為少宰。與蔡、童一同勾結，斥吳時為腐儒，且以安堯臣越俎進言，目為不法，怎得再給官階？三人並力奏請，徽宗又不得不從，因遣右文殿修撰趙良嗣，借市馬為名，再出使金，申請前約。巧值遼使蕭習泥烈一作蕭錫裡。至金續議冊禮，金主仍不愜意，竟興兵出攻上京，令宋、遼二使，隨著軍中。遼主方在胡土白山一譯作瑚圖哩巴裡。圍獵，聞金主出師，亟命耶律白斯不等，白斯不一作博碩布。簡率精兵三千，馳援上京。金主至上京城下，先諭守兵速降，留守撻不野不從，金主乃督兵進攻，且語宋、遼二使道：「汝等可看我用兵，以卜去就。」言訖，遂親擊枹鼓，促軍猛撲，不避矢石，自辰及午，金將闍母一譯作多昂摩。等，鼓勇先登，部眾隨上，遂克外城。撻不野無法可施，只好出降。耶律白斯不等將至上京，聞城已失守，不戰自退。金主入城犒師，置酒歡宴。趙良嗣等捧觴上壽，皆稱萬歲。丑。越日，金主留兵居守，自偕趙良嗣等還國。良嗣因語金主道：「燕本漢地，理應仍歸中國，現願與貴國&#24650;力攻遼，貴國可取中京大定府，敝國願取燕京析津府，南北夾攻，均可得志。」金主道：「這事總可如約，但汝主曾給遼歲幣，他日還當與我。」良嗣允諾，金主遂付良嗣書，約金兵自平地鬆林趨古北口，宋兵自白溝夾攻，否則不能如約。並遣勃董一作貝勒。偕良嗣申述己意，徽宗乃復遣馬政報聘，且復致國書道：<br>　　大宋皇帝，致書於大金皇帝：遠承信介，特示函書，致討契丹，當如來約。已差童貫勒兵相應，彼此兵不得過關，歲幣之數同於遼，仍約毋聽契丹講和，特此復告！<br>　　馬政持書至金，金主答稱如約，&#24650;議遂成。至馬政返報，有詔令童貫整軍待發，獨鄭居中以為未可，特往語蔡京道：「公為大臣，不能守兩國盟約，致釀事端，恐非妙策。」京答道：「皇上厭歲幣五十萬，所以主張此議。」居中道：「公未聞漢朝和親用兵的耗費麼？漢嘗歲給單於一億九十萬，西域一千八百八十萬，與本朝相較，孰多孰少？今乃貪功啟釁，徒使百萬生靈，肝腦塗地，首禍惟公，後悔何及！」居中雖非好人，語卻可取。京默然不答，但心中總以為可行，且已與金定約，勢成騎虎，不能再下，仍與童貫決議興兵。忽接到兩浙警報，睦州人方臘作亂，睦、歙、杭諸州，接連被陷，東南幾已糜爛了。徽宗大驚，急召輔臣會議，暫罷北伐，亟擬南征。正是：<br>　　滿望燕雲歸故土，誰知吳、越起妖氛？<br>　　欲知南征時命將情形，且至下回續敘。<br>　　遼王延禧，淫荒無度，以致女真部崛起東北，僭號稱尊，是遼固有敗亡之道，而因致敵人之侮辱者也。宋之約金攻遼，議者皆謂其失策，吾以為燕雲十六州，久淪左衽，乘隙而圖，未始非計。但主議非人，用兵非時，妄啟兵端，適以致禍。兵志有言：「知己知彼，百戰百勝。」試問君如徽宗，臣如蔡京、童貫，能控馭遠人否乎？百年無事，將驕卒惰，能戰勝外夷否乎？且與女真素未通好，乃無端遣使，自損國威，強弱之形未著，而外人已先輕我矣。拒虎引狼，必為狼噬，此北宋之所以終亡也。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=52.htm>上一篇</a> &nbsp;&nbsp;&nbsp;&nbsp; <a href=54.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>