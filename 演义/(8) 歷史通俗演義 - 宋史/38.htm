<html>
<head>
<title>開放文學--歷史通俗演義 - 宋史--第三十九回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=37.htm>上一篇</a> &nbsp;&nbsp;&nbsp;&nbsp; <a href=39.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第三十九回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>借父威豎子成名　逞兵謀番渠被虜</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說蘇軾外徙以後，又罷知開封府韓維，及知蔡州歐陽修，並因富弼阻止青苗，謫判汝州。王安石意猶未足，比弼為鯀與共工，請加重譴。居然自命禹、&#33263;。還是神宗顧念老成，不忍加罪。安石因寧州通判鄧綰，貽書稱頌，極力貢諛，遂薦為諫官。綰籍隸成都，同鄉人留宦京師，都笑綰罵綰。綰且怡然自得道：「笑罵由他笑罵，好官總是我做了。」為此一念，誤盡世人。綰既為御史，復兼司農事，與曾布表裡為奸，力助安石，安石勢燄益橫。御史中丞楊繪，奏罷免役法，且請召用呂誨、范鎮、歐陽修、富弼、司馬光、呂陶等，被出知鄭州。監察御史裡行劉摯，陳免役法有十害，被謫監衡州鹽倉。知諫院張璪，因安石令駁摯議，不肯從命，亦致落職。又去了三個。呂誨積懮成疾，上表神宗，略言：「臣無宿疾，誤被醫生用術乖方，&#28613;成風痺，禍延心腹，勢將不起。一身不足恤，惟九族無依，死難瞑目」云云，這明明是以疾喻政，勸悟神宗的意思。奈神宗已一成不變，無可挽回。至誨已疾亟，司馬光親往探視，見誨不能言，不禁大慟。誨忽張目顧光道：「天下事尚可為，君實勉之！」言訖遂逝。誨，開封人，即故相呂端孫，元祐初，追贈諫議大夫。既而歐陽修亦病歿潁州。修四歲喪父母，鄭氏畫荻授書，一學即能﹔至弱冠已著文名，舉進士，試南宮第一。與當世文士游，有志復古。累知貢舉，釐正文體。奉詔修《唐書》紀、志、表，自撰《五代史》，法嚴詞約，多取春秋遺旨。蘇軾嘗作序云：「論大道似韓愈，論事似陸贄，記事似司馬遷，詩賦似李白。」時人歎為知言。修本籍&#24208;陵，晚喜潁川風土，遂以為居。初號醉翁，後號六一居士。歿贈太子太師，諡文忠。大忠大奸，必敘履歷，其他學術優長，亦必標明，是著書人之微旨。又死了兩個。<br>　　安石有子名雱，幼甚聰穎，讀書常過目不忘，年方十五、六，即著書數萬言，舉進土，調旌德尉，睥睨自豪，不可一世。居官未幾，因俸薄官卑，不屑小就，即辭職告歸。家居無事，作策二十餘篇，極論天下大事。又作《老子訓解》，及《佛書義解》，亦數萬言。他本倜儻不羈，風流自賞，免不得評花問柳，選色征聲，所有秦樓楚館，詩妓舞娃，無不知為王公子。安石雖有意沽名，侈談品學，但也不能把雱約束，只好任他自由。況且他才華冠世，議論驚人，就是安石自思，也覺遜他一籌。由愛生寵，由寵生憐，還管他甚麼浪跡？甚麼冶游？當安石為參政時，程顥過訪，與安石談論時政，正在互相辯難的時候，忽見雱囚首喪面，手中執一婦人冠，惘然出庭，聞廳中有談笑聲，即大踏步趨將進去。見了程顥，也沒有甚麼禮節，但問安石道：「阿父所談何事？」安石道：「正為新法頒行，人多阻撓，所以與程君談及。」雱睜目大言道：「這也何必多議！但將韓絳、富弼兩人梟首市曹，不怕新法不行。」其父行劫，其子必且殺人。安石忙接口道：「兒說錯了。」顥本是個道學先生，瞧著王雱這副形狀，已是看不過去，及聽了雱語，更覺忍耐不住，便道：「方與參政談論國事，子弟不便參預。」雱聞言，氣得面上青筋，一齊突出，幾欲飽程老拳。還是安石以目相示，方怏怏退出。到了安石秉國，所用多少年，雱遂語父道：「門下士多半彈冠，難道為兒的轉不及他麼？」安石道：「你只知其一，不知其二，執政子不能預選館職，這是本朝定例，不便擅改哩。」你尚知守法麼？雱笑道：「館選不可為，經筵獨不可預麼？」安石被他一詰，半晌才說道：「朝臣方謂我多用私人，若你又入值經筵，恐益滋物議了。」你尚知顧名麼？雱又道：「阿父這般顧忌，所以新法不能遽行。」安石又躊躇多時，方道：「你所做的策議，及《老子訓解》，都藏著否？」雱應道：「都尚藏著。」安石道：「你去取了出來，我有用處。」雱遂至中書室中，取出藏稿，攜呈安石。安石叫過家人，令付手民鏤版，印刷成書，廉價出售。未免損價。都下相率購誦，輾轉間流入大內，連神宗亦得瞧著，頗為歎賞。鄧綰、曾布正想討好安石，遂乘機力薦，說雱如何大才，如何積學，差不多是當代英豪，一時無兩。於是神宗召雱入見，雱奏對時，無非說是力行新法，漸致富強。神宗自然合意，遂授太子中允，及崇政殿說書。雱生平崇拜商鞅，嘗謂不誅異議，法不得行，至是入侍講筵，往往附會經說，引伸臆見，神宗益為所惑，竟創置京城邏卒，遇有謗議時政，不問貴賤，一律拘禁。都人見此禁令，更敢怒不敢言。<br>　　安石遂請行市易法，委任戶部判官呂嘉問為提舉。家賊變為國賊。繼行保馬法，令曾布妥定條規，遍行諸路。又繼行方田法，自京東路開辦，逐漸推行。用巨野縣尉王■為指教官。樞密使文彥博，副使吳充，上言保馬法不便施行，均未見從。樞密都承旨李評，又詆毀免役法，並奏罷閤門官吏，安石說他擅作威福。必欲加罪。神宗雖然照允，許久不見詔命。且因利州判官鮮於侁，上書指陳時事，隱斥安石，神宗竟擢他為轉運副使。安石入問神宗，神宗言：「侁長文學，所以超遷。」並出原奏相示。安石不敢再言。利州不請青苗錢，安石遣吏詰責，侁復稱：「民不願借，如何強貸？」安石無法，遂想出一個辭職的法兒，面奏神宗，情願外調。好似妓女常態。神宗道：「自古君臣，如卿與朕，相知極少，朕本鄙鈍，素乏知識，自卿入翰林，始聞道德學術，心稍開悟。天下事方有頭緒，卿奈何言去？」安石仍然固辭。神宗又道：「卿得毋為李評事，與朕有嫌？朕自知制誥知卿，屬卿天下事，如呂誨比卿為少正卯、盧杞，朕且不信，此外尚有何人，敢來惑朕？」安石乃退。次日，又齎表入請，神宗未曾展覽，即將原表交還，固令就職。安石才照常視事﹔乃創議開邊，三路並進。一路是招討峒蠻，命中書檢正官章惇為湖北察訪使，經制蠻方。一路是招討瀘夷，命戎州通判熊本為梓夔察訪使，措置夷事。一路便是洮河安撫使王韶，招討西羌，進兵吐蕃諸部落。這三路中惟羌人狡悍，不易收服，所有蠻、夷兩路，沒甚厲害，官兵一至，當即斂跡。安石遂據為己功，彷彿是內安外攘，手造昇平，這也足令人發噱呢。<br>　　<br><br>　　小子逐路敘明，先易後難，請看官察閱！西南多山，土民雜處，歷代視為化外，呼作蠻、夷，不置官吏。惟令各處酋長，部勒土人，使自鎮撫。宋初，辰州人秦再雄，武健多謀，為蠻人所畏服。太祖召至闕下，面加慰諭，命為辰州刺史，賜予甚厚，使自辟吏屬，給一州租賦。再雄感恩圖報，派選親校二十人，分使諸蠻，招降各部，數千里無邊患。嗣後各州雖稍有未靖，不久即平。仁宗時，溪州刺史彭仕羲，自號如意大王，糾眾作亂，經官軍入討，仕羲遁去。見三十四回。宋廷遣吏傳諭，許他改過自歸，仕羲乃出降，仍奉職貢，嗣為子師彩所弒。師彩兄師晏，攻殺師彩，獻納誓表。神宗乃命師晏襲職，管領州事。蠻眾列居，向分南北江，北江有土州二十，俱屬彭氏管轄，南江有三族，舒氏、田氏，各領四州，向氏領五州，皆受宋命。既而峽州峒酋舒光秀，刻剝無度，部眾不服，湖北提點刑獄趙鼎，據實上聞，辰州布衣張翹，又獻策宋廷，言諸蠻自相仇殺，可乘勢剿撫，夷為郡縣。宋廷遂遣章惇為湖北察訪使，經制南北。章惇既至湖北，先招納彭師晏，遣詣闕下，授禮賓副使，兼京東州都監，北江遂定。再由惇勸諭南江各族，向永晤奉表歸順，獻還先朝所賜劍印。舒光秀、光銀等亦降，獨田元猛自恃驍勇，不肯從命。惇率輕兵進討，攻破元猛，奪踞懿州。南江州峒，聞風而下，遂改置沅州，即以懿州新城為治所。尚有梅山峒蠻蘇氏，及誠州峒蠻楊氏，亦相繼納土。惇創立城寨，於梅山置安化縣，隸屬邵州。又以誠州屬辰州，尋又改稱靖州，蠻人平服，章惇還朝。一路了。<br>　　再說瀘夷在西南徼外，地近瀘水，置有瀘州，因名瀘夷。仁宗初年，夷酋烏蠻王得蓋，居瀘水旁，部族最盛。附近有姚州城，廢置已久，得蓋奉表宋廷，乞仍賜州名，輯撫部落，效順天朝。仁宗准奏，仍建姚州，授得蓋刺史，鑄印賜給。得蓋死後，子孫私號「羅氏鬼主」。但勢日衰弱，不能馭諸族。烏蠻有二酋，一名晏子，一名箇恕，素屬得蓋孫僕夜管轄。僕夜號令不行，二酋遂糾眾思逞，擅劫晏州山外六姓，及納溪二十四姓生夷，歸他役屬。六姓夷遂受二酋嗾使，入擾宋邊。戎州通判熊本，素守邊郡，熟識夷情，因受命為察訪使，得便宜行事。本知夷人內擾，多恃村豪為嚮導，遂用金帛誘致村豪百餘人，到了瀘川，一並斬首，當下懸竿徇眾，各姓股栗，願效死贖罪。獨柯陰一酋不至，本遣都監王宣，招集晏州降眾，及黔州義軍，授以強弓毒矢，進擊柯陰。柯陰酋居然迎敵，哪禁得弩弓迭發，一經著體，立即僕地，夷眾大&#28291;。王宣追至柯陰，其酋無法可施，只得降順馬前。宣報知熊本，本馳至受俘，盡籍丁口土田，及重寶善馬，悉數歸官。晏子、箇恕，聞官軍這般厲害，哪裡還敢倔強？當下遣人犒師，並悔過謝罪。羅氏鬼主僕夜，本是個沒用人物，當然拜表歸誠。於是山前後十郡諸夷，皆願世為漢官。本一一奏聞，乃命僕夜知姚州，箇恕知歸徠州，晏子未受王命，已經身死，子名沙取祿路，亦得受官巡檢。瀘夷亦平，本還都。神宗嘉他不傷財，不害民，擢為集賢殿修撰，賜三品冠服。嗣又出討渝州獠，破叛酋木鬥，收溱州地五百里，創置南平軍，本奏凱班師，入為知制誥，蠻、夷均皆就範圍了。兩路了。惟王韶既收降俞龍珂，且為龍珂請賜姓氏，龍珂自言中國有包中丞，忠清無比，願附姓為榮。神宗乃賜姓包氏，易名為順。應前回。包順導韶深入，韶遂與都監張守約，就古渭寨駐戍，定名通遠軍，作為根本。然後西向進兵，入圖武勝。蕃酋抹耳、一譯作穆爾。水巴一譯作舒克巴。等，據險來爭。韶躬環甲冑，督兵迎戰，大破羌眾，斬首數百級，焚&#24208;帳數座。唃廝羅長孫木征，來援抹耳，又被擊退。看官！欲知木征的來歷，還須約略表明。唃廝羅初娶李氏，生瞎氈一譯作瞎&#25132;。及磨氈角，又娶喬氏，生董氈，喬氏有姿色，大得唃寵，遂將李氏斥逐為尼，並李氏所生二子，盡錮置廓州。二子不服，潛結母黨李巴全，竊母奔宗哥城。一譯作宗噶爾。磨氈角撫有城眾，就此居住。瞎氈別居龕谷。於是唃氏土地，分作三部，唃廝羅死後，妻喬氏與子董氈，居歷精城，有眾六、七萬，號令嚴明，人不敢犯。既受宋封，尚稱恭順。見前回。惟磨氈角與瞎氈，相繼病死。磨氈角子瞎撤欺丁，孤弱不能守，仍歸屬董氈部下。瞎氈有子二，長名木征，次名瞎吳叱。一譯作瞎烏爾&#25132;。木征居河州，瞎吳叱居銀川，木征恐董氈往討，曾乞內附，至是因宋軍入境，同族乞援，乃率眾反抗王韶。偏被韶軍擊敗，退守鞏令城。當遣別酋瞎藥，一譯作恰約克。助守武勝，哪知韶軍已長驅搗入，瞎藥抵擋不住，只好棄城遁走。武勝遂為韶有，因擇要築城，建為鎮洮軍，一面連章報捷。朝議創置熙河路，即升鎮洮軍為熙州，授韶經略安撫使，兼知熙州事，及通遠軍﹔並領河、洮、岷三州。時三州實未規復，由韶遣僧智圓，潛往河州，齎金招誘，自率輕騎尾隨。適瞎藥敗還河州，與智圓晤談，得了若干金銀，即願歸順。待韶軍已至，導入河州，殺死老弱數千名，連木征妻子，盡被擒住。木征在外未歸，那巢穴已被搗破了。韶復進攻洮、岷，木征還據河州，韶又回軍擊走木征，河州復定。岷州首領木令征，聞風獻城，洮州亦降。還有宕、疊二州，均來歸附，總計韶軍行五十四日，涉千八百里，得州五，斬首數千級，獲牛羊馬萬餘頭，捷書上達，神宗御紫宸殿受賀，解佩帶賜王安石，進韶左諫議大夫，兼端明殿學士。韶乃留部將分守，自率軍入朝，不意韶甫還都，邊警隨至，知河州景思立竟戰死踏白城。羌人多詐，宋將枉死。原來木征雖已敗竄，心總未死，復誘合董氈別將青宜結、一譯作青伊克結。鬼章一譯作果莊。等，入擾河州。景思立麾軍出戰，羌眾佯敗，追至踏白城，遇伏而亡。木征勢燄復張，進寇岷州。刺史高遵裕，令包順往擊，戰退木征。木征又轉圍河州。是時王韶已奉詔還鎮，行至興平，聞河州被圍，亟與按視鄜延軍官李憲，日夜奔馳，直抵熙州，選兵得二萬人，令進趨定羌城。諸將入稟道：「河州圍急，宜速往救，奈何不趨河州，反往定羌城？」韶慨然道：「你等怎知軍謀？木征敢圍河州，無非恃有外援，我先攻他所恃，河州自然解圍了。」卻是妙計。乃引兵至定羌城，破西蕃，結河川族，斷夏國通路，進臨寧河，分命偏將入南山，截木征後路。木征果然解圍，退保踏白城。韶軍已繞出城後，出其不意，突入羌營，焚帳八十，斬首七千。木征無路可歸，沒奈何帶領酋長八十餘人，詣軍門乞降。韶即遣李憲押送木征，馳入京師，正是：<br>　　欲建戰功因略遠，幸操勝算得擒渠。<br>　　未知木征能否免死，容待下回說明。<br>　　既有王安石之立異沽名，復有王雱之矜才傲物，非是父不生是子，幸其後短命死耳。否則誤國之禍，不且較乃父為尤烈耶？史稱安石之力行新法，多自雱導成之，是誤神宗者安石，誤安石者即其子雱。本回特別表出，志禍源也。王韶創議平戎，而章惇、熊本相繼出使，雖撫峒蠻，平瀘夷，諸羌亦畏威乞降，渠魁如木征，且檻致闕下，然亦思勞師幾何？費餉幾何？捷書屢上，而僅得荒僻之地若干裡，果何用乎？功不補患，勝益長驕，誰階之厲？韶實屍之！故本回以章惇、熊本為賓，而以王韶為主，語有詳略，意寓抑揚，若王安石則尤為主中之主者，敘筆固亦不肯放鬆也。　<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=37.htm>上一篇</a> &nbsp;&nbsp;&nbsp;&nbsp; <a href=39.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>