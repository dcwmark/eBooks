<html>
<head>
<title>開放文學--歷史通俗演義 - 宋史--第七十回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=68.htm>上一篇</a> &nbsp;&nbsp;&nbsp;&nbsp; <a href=70.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第七十回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>岳家軍克復襄漢　韓太尉保障江淮</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說張濬鎮守關、陝三年，因劉子羽及吳玠兄弟，贊襄軍務，雖未能規復關、陝，但全蜀賴以安堵﹔且以形勢牽制東南，江、淮亦少紓敵患。自呂頤浩入相後，與張濬雖無宿嫌，恰也不甚嘉許，更有參政秦檜，陰主和議，當然是反對張濬。檜平居嘗大言道：「我有二策，可安撫天下。」及問他何策，他又言：「未登相位，說亦無益。」高宗還道他果有奇謀，即拜為尚書右僕射。檜乃入陳二策，看官道是何計？他說是：「將河北人還金，中原人還劉豫。」這等計策，卻是言人所不敢言。高宗此時，還有些明白，卻駁斥道：「檜言南人歸南，北人歸北，朕系北人，當歸何處？」檜無詞可對，復易說以進道：「周宣王內修外攘，所以中興，今二相一同居內，如何對外？」此語是排擠呂頤浩。高宗乃命頤浩治外，秦檜治內。頤浩請高宗移趨臨安，自至鎮江開府，都督江、淮、荊、浙諸軍事。高宗准如所請，移蹕臨安。會召胡安國為中書舍人，兼官侍讀，專講《春秋》。秦檜欲延攬名士，布列清要，借作揄揚。既見安國入用，遂與他虛心論交。安國為所籠絡，竟極力稱檜，說他人品學術，在張濬諸人上。高宗亦頗信用。<br>　　會頤浩奉詔還臨安，薦朱勝非代任都督，高宗遂起用勝非。安國劾勝非，附和汪、黃，尊視張邦昌，及苗、劉肆逆，又貪生畏死，辱及君父，此人豈可再用？高宗乃收回成命，改任勝非為侍讀。安國復持詔不下。頤浩特命檢正黃龜年，另行草詔，頒示行闕。安國遂托疾求去。頤浩勸高宗降旨譴責安國，將他落職，只命提舉仙都觀。秦檜三上章，乞留安國，均不見報。侍御史江躋，左司諫吳表臣等二十餘人，上言勝非不可用，安國不當責，均坐檜黨落職，台省為之一空。顧浩又暗使侍御史黃龜年等，劾秦檜專主和議，阻撓恢復遠圖，且植黨專權，罪應黜逐。乃罷檜相，榜示朝堂，永不復用。遂進朱勝非為右僕射，兼知樞密院事。勝非本與張濬有宿憾，因日言濬短，高宗乃遣王似為川、陝宣撫處置副使，名為輔濬，實是監濬。濬始不安於位，上疏辭職，且言似不勝任。看官你想呂、朱兩相，左牽右掣，哪裡容得住張德遠？濬字德遠。當下召濬至臨安，但說要他入任樞密，及濬既奉命南還，即由中丞辛炳，侍御史常同等，劾濬喪師失地，跋扈不臣諸罪，竟將濬落職，奉祠居住福州，並安置劉子羽於白州，張濬已枉，子羽尤枉。擢王似為宣撫使，盧法原為副使，與吳玠並鎮川、陝。既而辛炳、常同，又迭論頤浩過失，於是頤浩亦罷為鎮南節度使，提舉洞霄宮，命趙鼎參知政事，且授劉光世為江東、淮西宣撫使，屯兵池州，韓世忠為淮南東路宣撫使，屯兵鎮江，王■為荊、湖制置使，屯兵鄂州，岳飛為江西南路制置使，屯兵江州。<br>　　適劉豫將董質，以虢州歸宋，由統制謝&#33263;接收。劉豫復遣李成攻虢州，謝&#33263;猝不及防，竟被執去。&#33263;指腹示成道：「我腹中只有赤心，不似汝等鬼蜮哩。」言畢，自破心腹，腸出而死。李成進破鄧州、襄陽府，豫更派兵陷伊陽，並與金人合兵圖西北。熙河總管關師古拒戰敗績，竟舉洮、岷二州降豫。豫更聯絡洞庭湖賊楊麼，令與李成合軍，自江西趨浙。岳飛聞警，即奏請規復襄陽六郡，除心膂大患，先逐李成，次平楊麼，然後進圖中原。規畫秩然，不等空談。高宗語朱勝非、趙鼎，勝非言：「襄陽為江、浙上流，不可不急取。」鼎謂：「知上流厲害，無如岳飛，當令飛專任此事。」乃命飛兼荊南制置使，規復襄陽。飛既接詔，即日渡江，顧語僚屬道：「飛不擒賊，誓不返渡。」大有祖逖擊楫中流氣象。遂長驅至郢州。郢州已為劉豫所有，遣部將京超拒守。超有勇力，素號萬人敵，聞飛抵城下，登陴守禦，自恃勇力，不甚設備。飛下令道：「先登者賞，退後者斬！」部將王貴、牛&#33263;等，奮勇登城，飛麾眾隨上，前仆後繼。霎時間拔去齊幟，換了宋幟。京超開城逃走，由飛遣將追躡，超投崖死，郢州遂復。飛安民已畢，即進趨襄陽。李成率眾迎戰，分步騎為兩隊，步兵列平野，騎兵臨襄江。飛視後，微哂道：「步兵利險阻，騎兵利平曠，今李成乃適與相反，顯違兵法，雖有眾十萬，怕他甚麼？」虜在目中，何妨笑視。遂從馬上舉鞭指示王貴道：「爾可用長槍步卒，擊他騎兵！」又指牛&#33263;道：「爾可率騎兵，擊他步卒！」兩將奉令，分頭前進。王貴殺入敵騎陣內，專用長槍，刺他坐馬，馬中槍即墜，騎賊紛紛落馬，戳斃無數，餘騎多逼入江中，也多半溺死。牛&#33263;殺入步兵隊裡，怒馬馳騁，銳不可當，步賊不遭刃斃，也被踏斃，又傷亡了無數。李成顧命要緊，也無心管及部下，只好飛馬逃去。飛遂克復襄陽。還有劉豫部將，駐紮新野，收成&#28291;眾，準備再戰。飛派牛&#33263;攻隨州，王貴攻唐州、鄧州，張憲攻信陽軍，自率裨將王萬，分作左右兩翼，掩擊新野賊兵。成眾已是虎口餘生，早知岳家軍厲害，一見岳字旗幟，早已魂膽飛揚，逃得不知去向，此外偽齊兵士，自覺形勢孤單，當然&#28291;散。被岳飛、王萬兩翼，痛剿一陣，徒落得屍橫遍野，血流成渠。待岳飛回至襄陽，牛&#33263;、王貴、張憲等，陸續報道勝仗，所有隨州、唐州、鄧州、信陽軍，一律收復。於是襄、漢悉平。飛移屯德安。軍聲大振，當即露佈告捷。高宗聞報大喜道：「朕素聞飛行軍有律，不料他遽能破敵，竟成大功。」因下詔褒獎。飛疏陳恢復事宜，大旨略道：<br>　　<br><br>　　金人所愛，惟子女玉帛，志已驕惰。劉豫僭偽，人心終不忘宋，如以精兵二十萬，直搗中原，恢復故疆，誠易為力。襄陽、隨、郢地皆膏腴，苟行營田，其利甚厚，臣候糧足，即過江北剿敵，以慰宸廑。謹聞！<br>　　高宗得奏，乃命趙鼎知樞密院事，兼都督川、陝、荊、襄諸軍事。鼎以不才辭，高宗面諭道：「四川全盛，財賦半天下，朕盡以付卿，可便宜黜陟，朕不遙制。」鼎乃條奏便宜行事等件，高宗頗欲聽從，偏朱勝非從中阻抑，有意牽制。鼎復上書直陳，略云：<br>　　頃者陛下遣張濬出使川、陝，國勢百倍於今，濬有補天浴日之功，陛下有礪出帶河之誓，君臣相信，古今無二，而終致物議，以被竄逐。夫喪師失地，濬則有之，然未必如言者之甚也。大抵專黜陟之典，受不御之權，則小人不安其分，謂爵賞可以苟求，一不如意，便生觖望，是時蜀士，至於醵金募人，詣闕訟之，以無為有，何以自明？故有志之士，欲為國立事者，每以濬為戒。今臣無濬之功，當此重任，去朝廷遠，恐好惡是非，行復紛紛於闕廷之下矣。現臣所請兵，不滿數千，半皆老弱，所齎金帛至微，薦舉之人，除命甫下，彈墨已行，臣日侍宸衷，所陳已艱難，況在萬里之外乎？所望憫臣孤忠，使得展布四體，少寬陛下西顧之懮，則不勝幸甚！<br>　　疏入未報，會霪雨連綿，詔求直言，侍御史魏矼劾奏朱勝非，說他：「蒙蔽主聰，致乾天譴。」勝非亦自請去職，乃將勝非免官，左右兩相，次第罷職。高宗正擬擇人繼任，忽聞劉豫向金乞援，金遣訛裡朵、撻懶、兀朮率兵五萬人應豫。豫令子麟、姪猊與金兵會，分道南侵，騎兵自泗攻滁，步兵自楚攻承州，大有吞視江南的氣象。高宗甚為焦急，適值趙鼎入朝辭行，擬赴川、陝。高宗道：「金、齊連寇，國勢阽危，卿豈可離朕遠去？當遂相卿。」鼎叩首而退。越日，即拜鼎尚書右僕射，兼知樞密院事，另命沈與求為參政。鼎決意主戰，與求亦與鼎同意。鼎乃勸高宗特頒手詔，促韓世忠進屯揚州。是時世忠正搜剿江湖劇盜，降曹成，斬劉忠，受爵太尉，功高望重，既接高宗手諭，便感泣道：「主懮如此，臣子何可貪生？」遂自鎮江濟師，進屯揚州，使統制解元守承州，御金步卒，親提騎兵駐大儀，抵擋敵騎。且伐木為柵，自斷歸路，誓與金、齊決一死戰。會吏部員外郎魏良臣，奉使如金，途中與世忠相遇。世忠知良臣是主和派，故意撤去炊爨，然後與良臣會敘。且偽言已經奉詔移屯平江，兵不厭詐，不得謂世忠無信。良臣頷首，匆匆馳去。世忠待良臣出境，即奮然上馬，下令軍中道：「視吾手中鞭，鞭指何處，即向何處，不得稽遲！」將士應令，隨世忠出發。世忠相視形勢，隨地設伏，少約百人，多約千人，計自大儀以北，設伏二十餘處。自置營五座，令各伏兵，聞營中鼓聲，一同出擊，違令者斬！籌畫既定，專等金兵到來。是謂好謀而成。<br>　　金前將軍聶兒孛堇一譯作聶哷貝勒。正擬遣派偵騎，探悉宋軍所向，巧值魏良臣馳至，即問明宋軍消息。良臣自述所見，孛堇大喜，急引兵至江口，距大儀不過數里。別將撻不野一譯作托卜嘉。擁著鐵騎，驟馬向前，經過韓世忠五營東首。世忠早已瞧著，忙令營中擂鼓，鼓聲一響，伏兵四起，各奮力突入金兵陣中。撻不野雖然驍悍，怎奈一人不能四顧，東塞西決，南防北&#28291;，霎時間四面八方，統夾入宋軍旗幟，幾乎目眩神迷，無從指揮。驀見有一隊健卒，橫入陣中，人持一斧，斧柄甚長，上掐人胸，下斲馬足，眼見得金兵大亂，人馬迭僕。撻不野到了此時，也顧不得許多了。三十六著，走為上著，也想覓路逃生，偏偏退了數步，竟陷入泥淖中，怎禁得宋軍四至，圍裹與鐵桶相似，所有騎士，統被擒去，撻不野也只好束手待斃，坐受捆縛罷了。世忠既擒住撻不野，再進軍攻金兵，一面遣偏將成閔，率騎卒數千，往援解元。解元到了承州，也是設伏待著，且決河阻住金兵。金兵涉水攻城，將至北門，解元即放起號炮，呼召伏兵，伏兵一齊殺出，金兵怯退。既而又至，再戰再卻，卻而又進，一日至十三次。解元也自覺疲乏，但總相持不退。總算勍敵。遙聽東北角上，鼓聲大震，一彪軍遠遠殺到，解元疑是金軍，卻也未免心驚，忽見金兵陣腳已動，似有慌亂的情狀。解元登高瞭望，見是韓字旗幟，便大呼道：「韓元帥到了！」大眾聞韓元帥三字，彷彿是天兵天將，前來相助，頓時精神倍奮，統鼓勇殺上。金兵腹背受敵，當然支撐不住，一哄兒逃走了。解元追將過去，正遇著前來的援師，仔細一瞧，乃是統領成閔，便問道：「韓元帥到未？」成閔道：「元帥已親追金兵去了，派我前來援應。」解元聽著，已知成閔一軍，是冒著韓字旗號，恐嚇金人，明人不消細說，遂與成閔合軍，追躡金兵。沿途俘獲甚多，直追到三十里外，方才回軍。<br>　　成閔自往世忠處報捷，世忠已至淮上，大敗金將聶兒孛堇等，金兵渡淮遁去。世忠得勝回營，見成閔進謁，方知承州並捷，遂將詳情奏報行在。群臣相率稱賀，高宗道：「世忠忠勇，朕知他必能成功。」沈與求奏道：「自建炎以來，我朝將士，未嘗與金人迎敵，今世忠連捷，功勛卓著，要算是中興第一功臣了。」高宗點首道：「朕當格外優獎，卿可為朕擬賞哩。」與求奉命，將應賜世忠帛馬，及世忠部將解元、成閔等，俱一一加秩。高宗自然照行。趙鼎更勸高宗親征，借作士氣，高宗至此，也自覺膽大起來，居然下親征詔命，孟庾為行宮留守，指日督兵臨江。鼎退朝，僚屬喻樗語鼎道：「六龍臨江，兵氣百倍，但公自料此舉，果否萬全，還是孤注一擲呢？」鼎慨然道：「中國累年退避，士氣不振，敵情益驕，義不可以更屈，所以勸帝親征。成敗由天，非我所敢逆料。」樗答道：「據此說來，公應先籌歸路。張德遠有重望，若令宣撫江、淮、荊、浙、福建，募諸道兵赴闕，他的來路，就是朝廷歸路呢。」鼎不禁稱善，乃入白高宗，請起用張濬。高宗准奏，召濬為資政殿學士。濬奉旨入朝，高宗與語親征事，濬極力贊同，乃手詔為濬辯誣，復命知樞密院事。濬拜命退朝，往見趙鼎，與鼎握手道：「此行舉措，頗合人心。」鼎笑道：「這是喻子才喻樗字。的功勞，他尚思推賢任能，難道鼎敢蒙蔽麼？」歸功喻樗，不愧相度。濬遜謝。鼎又道：「公既復任，應即執殳赴敵，為王前驅。」濬即答道：「明日即當陛辭，出赴江上。」鼎喜撫濬背道：「如此才可杜人口呢！」濬遂告別。越宿入辭高宗，即赴江上視師。<br>　　高宗也啟蹕臨安，劉錫、楊沂中率禁兵扈駕，趙鼎當然隨行。途次飭劉光世移軍太平州，為韓世忠聲援。光世與世忠有私隙，不願移兵，且遣人諷鼎道：「相公既受命入蜀，何事為他人任患？」韓世忠也有傳言，謂趙丞相真是敢為。鼎聞韓、劉等言，請高宗即日遣使勸勉韓、劉，並面奏道：「陛下養兵千日，用兵一時，若少加退沮，人心立&#28067;。長江雖險，不足恃了。」高宗乃命御史魏矼往諭韓、劉，劉光世乃移駐太平州，高宗亦進次平江，始下詔暴劉豫罪，整厲六師，且欲渡江決戰。鼎恐勝負難料，不堪一挫，乃諫阻高宗道：「敵眾遠來，利在速戰，驟與爭鋒，恐屬非計。且逆豫尚且遣子，陛下何必親自臨陣，但中途調度，已足聲明天討了。」高宗乃止。<br>　　想是巴不得有此語。<br>　　會聞&#24208;州告警，飛札令岳飛往援，岳飛提兵趨&#24208;，命牛&#33263;為先鋒，徐慶為副。&#33263;至&#24208;州城下，見偽齊兵已圍住城北，金兵且陸續繼至，便一馬當先，遙呼金將道：「敵將聽著！我乃岳元帥部下先鋒牛&#33263;是也！能戰即來，可與我鬥三百合。」彷彿《三國演義》中張翼德口吻。金將聞聲相顧，果見岳字旗幟，飛揚城南，便語部眾道：「岳家軍不可犯，我等不如退回罷！」言已遂去。偽齊兵見金人退走，也不戰自&#28291;。牛&#33263;待岳飛到來，與飛相見。飛語&#33263;道：「快快追去！我若不追，便自回軍，恐他又再來了。」&#33263;乃追擊三十餘里，金、齊兩軍，還疑岳飛親自追到，慌忙&#28291;退，互相踐踏，並被宋軍殺死，不可勝計。<br>　　金兵返屯泗州竹墩鎮。撻懶領泗州軍，兀朮領竹墩鎮軍，為韓世忠所扼，貽書幣約戰。世忠遣麾下王愈及兩伶人，報以橘茗，且傳言張樞密在鎮江，已頒下文事，命決戰期，兀朮道：「聞張樞密已貶嶺南，何從在此？你不要欺我！」愈持濬文書出示，兀朮不覺變色，半晌才答道：「汝國嘗遣使議和，現在魏良臣方自北歸南，曾由我朝與約，擬在建州以南，封汝國為藩屬，免得爭戰不休，汝國尚以為未足，乃欲與我開戰，將來兵敗國亡，恐尺寸地，非汝有了。」魏良臣使事，即借兀朮口中敘過。愈答道：「我國非不願與貴國議和，但貴國逼我太甚，奪我兩河、三鎮，羈我二帝，尚欲逞兵江、淮，冊立叛逆，試問如何和得？自來國家存亡，半由天命，半由人事，人定亦能勝天，姑與貴國再決勝負，請看我朝，果毫無能為否？」理直氣壯。兀朮幾無詞可答，但說道：「要戰就戰，難道我朝怕汝不成？」言畢遣還王愈等，世忠得愈歸報，正擬調兵遣將，隔宿出發。到了翌晨，由偵卒來報，金兵已經夜遁，偽齊兵亦逃去了。世忠亟飭兵往追，途中只收得輜重若干，統是偽齊兵所棄，那人馬早已去遠，料知追趕不及，因即回營。看官道金、齊二軍，何故速退？原來是時為紹興四年暮冬，天大雨雪，餉道不通，軍中殺馬代糧，各有怨言，撻懶、兀朮見部眾已無鬥志，宋軍又防禦甚嚴，料知不能深入，且因金主病篤，不得不趕緊退回。金兵一退，劉麟、劉猊哪裡還敢獨留，連輜重都不及攜去，急急的遁走了。<br>　　世忠奏達平江，高宗喜語趙鼎道：「各路將士，翕然效命，所以得卻強敵，但皆由卿一人之力。」鼎拜謝道：「事出聖斷，臣何力可言？惟強寇今雖遁歸，他日未必不來，須博彩群言，為善後計。」實是要著。高宗稱善。乃詔令宰執以下，會議攻戰備御的方法。侍御史魏矼等，奏請罷「講和」二字，代以「攻守」，飭厲諸將，力圖攘敵。所以魏良臣持來金約，簡直不復，命韓世忠屯鎮江，劉光世屯太平，張俊屯建康，搜兵閱乘，&#24650;力防禦。召張濬還行在，扈蹕回臨安，進趙鼎、張濬為左右僕射，並同平章事，兼知樞密院事，都督各路軍馬，時在紹興五年二月。隨時點清年月，以清眉目。小子有詩詠道：<br>　　將相同逢濟世才，六飛一出敵人回。<br>　　當年廟算能長定，大業胡為不再恢？<br>　　嗣聞金主晟已殂，兄孫亶繼立，免不得又要遣使了。欲知所使何人，待至下回再詳。<br>　　得趙鼎、張濬為相，得岳飛、韓世忠為將，此正天子高宗以恢復之機，令其北向以圖中原，不致終淪江左也。觀岳飛之一出襄、漢，而六郡即平，觀韓世忠之獨扼江、淮，而二寇屢敗，高宗亦嘗褒獎岳飛，嘉許韓世忠，似非不知韓、岳之忠勇者。迨下詔親征，出次平江，而金、齊二軍，又即遠颺，雖未必因戰敗而去，然亦可借此以作士心，挽國脈，此後能決定廟謨，用賢禦寇，安知中原之不可復？詎必鰓鰓然議和為哉？本回所敘，實南宋轉捩之機關，宋之所以不即亡者，賴有此爾。一陽初長，剝極而復，奈何高宗之得此已足乎？　<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=68.htm>上一篇</a> &nbsp;&nbsp;&nbsp;&nbsp; <a href=70.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>