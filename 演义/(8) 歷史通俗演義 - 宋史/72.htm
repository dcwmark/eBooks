<html>
<head>
<title>開放文學--歷史通俗演義 - 宋史--第七十三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=71.htm>上一篇</a> &nbsp;&nbsp;&nbsp;&nbsp; <a href=73.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第七十三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>撤藩封偽主被縶　拒和議忠諫留名</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說張濬因酈瓊叛逆，引咎自劾，力求去職。高宗問道：「卿去後，秦檜可否繼任？」濬答道：「臣前日嘗以檜為才，近與共事，方知檜實闇昧。」高宗道：「既如此，不若再任趙鼎。」濬叩首道：「陛下明鑒，可謂得人。」及濬退朝，即下詔命趙鼎為尚書左僕射，兼樞密使，罷濬為觀文殿學士，提舉江州太平興國宮，且撤除都督府。惟秦檜本望入相，偏經張濬奏阻，如何不惱？遂唆使言官，交章論濬。高宗又為所惑，擬加竄謫。會趙鼎乞降詔安撫淮西，高宗道：「俟行遣張濬，朕當下罪己詔。」鼎即對道：「濬母已老，且濬有勤王功。」高宗不待說完，便艴然道：「功罪自不相掩，朕惟知有功當賞，有罪當罰罷了。」恐未能如此。至鼎退後，竟由內旨批出，謫濬嶺南。鼎持批不下，並約同僚奏解。翌晨入朝，即為濬辯白。高宗怒尚未息，鼎頓首道：「濬罪不過失策，天下無論何人，所有計慮，總想萬全，若一挫失，便置諸死地，他人將視為畏途。即有奇謀秘計，誰復敢言？此事關係大局，並非臣獨私濬呢。」濬薦鼎，鼎亦救濬，兩人不念夙嫌，可謂觀過知仁。張守亦代為乞免，乃只降濬為秘書少監，分司西京，居住永州。李綱再上疏營救，不復見答。<br>　　惟濬既去位，高宗復念及岳飛，促召還職。飛力辭，不許，乃趨朝待罪。高宗慰諭有加，命飛出駐江州，為淮、浙援。飛抵任，想了一條反間計，使金人廢去劉豫，然後上疏請復中原。看官欲知飛策，待小子詳細敘明。從前金立劉豫，係由撻懶運動黏沒喝，因得成事。黏沒喝嘗駐守雲中，及金主亶立，召入為相，高慶裔亦隨他入朝，得為尚書左丞相。獨蒲盧虎與二人未&#24650;，屢欲加害。高慶裔窺透隱情，勸黏沒喝乘機篡立，兼除蒲盧虎，黏沒喝憚不敢發。既而高慶裔犯貪贓罪，被逮下獄，黏沒喝乞免高為庶人，貸他一死，金主不許。及高臨刑，黏沒喝親至法場，與他訣別，高慶裔哭道：「公若早聽我言，豈有今日？」黏沒喝亦相對嗚咽。轉瞬間高已梟首，黏沒喝泣歸。金主又將黏沒喝黨羽加罪數人，黏沒喝恚悶得很，遂絕食縱飲而死。既有今日，何不當初寬宋一線？劉豫失一外援，並因藕塘敗後，為金人所厭棄，金人已有廢豫的意思，岳飛探得消息，正想設法除豫，湊巧獲得金諜，飛強指為齊使，佯叱道：「汝主曾有書約我，誘殺金邦四太子，奈何到今未見施行？今貸汝死，為我致書汝主，不得再延！」金使顧著性命，樂得將錯便錯，答應下去。飛遂付與蠟書，令還報劉豫，且戒他勿泄。裝得象。金諜得了此書，忙馳報兀朮。兀朮覽書，大驚又急，返白金主。適劉豫遣使至金，請立麟為太子，並乞師南侵。金主因與兀朮定謀，偽稱濟師，長驅到汴。將抵城下，先遣人召劉麟議事。麟至軍，兀朮即指揮騎士，將麟擒住，隨即率輕騎馳入汴城。豫尚率兵習射講武殿，兀朮已突入東華門，下馬呼豫。豫出殿相見，被兀朮扯至宣德門，喝令左右，將他擁出，囚住金明池。翌日，集百官宣詔廢豫，改置行台尚書省，命張孝純權行台左丞相，胡沙虎為汴京留守，李儔為副，諸軍悉令歸農，聽宮人出嫁，且縱鐵騎數千，圍住偽宮，抄掠一空。撻懶亦率兵繼至，豫向撻懶乞哀，撻懶責豫道：「昔趙氏少帝出京，百姓燃頂煉臂，號泣盈途，今汝被廢，並無一人垂憐，汝試自想，可為汴京的主子麼？」豫無詞可對，只俯首涕泣罷了。福已享盡，勢已行盡。兀朮遂逼劉豫家屬徙居臨潢。<br>　　岳飛聞金已中計，即約韓世忠同時上疏，請乘機北征。哪知高宗此時，已受著秦檜的蒙蔽，一意主和，還想甚麼北伐。可巧王倫自金歸南，入報高宗，謂金人許還梓宮及韋太后，且許歸河南地。高宗大喜道：「若金人能從朕所求，此外均無容計較哩。」已甘心臣虜了。越五日，復遣倫至金，奉迎梓宮，一面議還都臨安。張守上言道：「建康為六朝舊都，氣象雄偉，可以北控中原，況有長江天塹，足以捍御強虜，陛下席未及暖，又擬南幸，百司六軍，不免勤動，民力國用，共滋煩擾，不如就此少安，足系中原民望」等語。看官！你想秦檜得志，高宗著迷，哪裡還肯聽信忠言？當下自建康啟蹕，還都臨安。首相趙鼎也受秦檜籠絡，謂檜可大任，薦為右相。張守見朝局愈非，力求去職，竟出知婺州。秦檜居然得任尚書右僕射，兼樞密院使，吏部侍郎晏敦復道：「奸人入相，恢復無望了。」朝士尚謂敦復失言，不料檜一入相，竟將和議二字，老老實實的抬了出來。趙鼎初時，曾說秦檜奸邪，後來檜入樞密，惟鼎言是從，鼎遂深信不疑，極力舉薦。檜既與鼎並肩，遂改了面目，與鼎齟齬。既而王倫偕金使南來，高宗命吏部侍郎魏矼館待金使，矼見秦檜，極言敵情狡獪，不宜輕信。檜語道：「公以智料敵，檜以誠待敵。」矼冷笑道：「但恐敵不以誠待相公，奈何？」檜恨他切直，竟改命吳表臣為館伴，導金使至臨安，入見高宗，備述金願修好，歸還河南、陝西。高宗大悅，慰勞甚殷。<br>　　<br><br>　　及金使已退，召諭群臣道：「先帝梓宮，果有還期，稍遲尚屬不妨。惟母后春秋已高，朕急欲迎歸，所以不憚屈己，期得速和。」廷臣多以和議為非，高宗不覺動怒，趙鼎進奏道：「陛下與金人，所謂君父之仇，不共戴天，今欲屈己講和，無非為梓宮及母后起見，惟群臣憤&#25041;情詞，亦由愛君所致，不可為罪。陛下如將此意明諭，自可少息眾議了。」高宗乃從鼎言，剴切下諭，廷臣才無異詞。但鼎意是不願主和，參知政事劉大中，亦與鼎同意。秦檜欲排擠二人，特薦蕭振為侍御史，令劾大中，高宗竟將大中免職。鼎語同僚道：「振意並不在大中，但借大中開手呢。」振聞鼎言，亦語人道：「趙丞相可謂知幾，不待論劾，便自審去就，豈非一智士麼？」未幾，殿中侍御史張戒，彈劾給事中勾濤。濤上疏自辯，內言張戒劾臣，由趙鼎主使，且詆鼎內結台諫，外連諸將，意不可測。鼎遂引疾求罷，高宗竟從所請，命為忠武軍節度使，出知紹興。檜率僚屬餞行，鼎不與為禮，一揖而去。<br>　　檜益憾鼎，極力反鼎所為，決計主和。其實尚不止此，無非受撻懶囑托耳。每當入朝，群臣皆退，檜獨留對，嘗言：「臣僚首鼠兩端，不足與議，若陛下果欲講和，乞專與臣議，勿許群臣預聞。」高宗便道：「朕獨委卿何如？」檜復道：「臣恐不便，望陛下三思！」越三日，檜復留身奏對，高宗仍主前說。檜答言如故。又三日，檜再留身奏對，高宗始終不變，乃始出文字，乞決和議。要結主心，一至於此。中書舍人勾龍如淵獻策語檜道：「相公為天下大計，偏中外不察，異議朋興，為相公計，何不擇人為台諫，令盡擊去異黨？那時眾論一致，和議自可就緒了。」檜大喜，即保薦如淵為中丞，遇有異議，立上彈章。又引孫近參知政事，近一一承檜意旨，差不多與孝子順孫一般。<br>　　會金主遣張通古、蕭哲為江南招諭使，許歸河南、陝西地，與倫偕來。既至泗州，傳語州縣須出城拜謁，知平江府向子諲不肯出拜，且奏言不應議和，竟乞致仕。及通古至臨安，提出要求，須由高宗待以客禮，方宣佈國書。檜疑國書中有冊封語，勸高宗屈己聽受。高宗道：「朕嗣太祖、太宗基業，豈可受金人封冊？」初意原有一隙之明。檜亦語塞。嗣由勾龍如淵想了一法，擬與金使婉商，將金書納入禁中，免得宣佈。給事中樓炤復舉古人諒陰三年事，推秦檜攝行&#20898;宰，詣館受封。檜依計而行。通古尚欲百官備禮，檜乃使省吏朝服至館，引金使納書禁中，方模模糊糊的混了過去。掩耳盜鈴。檜又令禮部侍郎兼直學士院曾開，草答國書，體制與藩屬相似。開不肯起草，檜婉語道：「主上虛執政待君，君盡可擬草。」開答道：「開只知有義，不知有利，敢問我朝對待金人，果用何禮？」檜語道：「如高麗待遇本朝。」開正色道：「主上以盛德當大位，公應強兵富國，尊主庇民，奈何忍恥若此？」真是無恥。檜勃然怒道：「聖意已定，還有何言！公自取盛名而去。檜但欲息境安民，他非所計。」開始終不肯草詔，自請罷職，且與同僚張燾、晏敦復、魏矼、李彌遜、尹焞、梁汝嘉、樓炤、蘇符、薛徽言，御史方廷實，館職胡珵、朱鬆、張擴、凌景、夏常明、范如珪、馮時中、許忻、趙雍等，聯名具疏，極言不可和。又有樞密院編修胡銓，且請斬王倫、秦檜、孫近等，語尤激烈，時人稱為名言。連金人都出千金買稿，真是南宋史上一篇大文章。曾記疏中有云：<br>　　臣謹按王倫本一狎邪小人，市井無賴。頃緣宰相無識，舉以使虜，專務詐誕，欺罔天聽，驟得美官，天下之人，切齒唾罵。今者無故誘致虜使，以招諭江南為名，是欲劉豫我也。劉豫臣事丑虜，南面稱王，自以為子孫帝王萬世不拔之業，一旦豺狼致慮，捽而縛之，父子為虜。商鑒不遠，而倫又欲陛下效之。夫天下者陛下之天下也。陛下所居之位，祖宗之位也。奈何以祖宗之天下，為金虜之天下，以祖宗之位，為金虜藩臣之位？陛下一屈膝，則祖宗廟社之靈，盡汗夷狄，祖宗數百年之赤子，盡為左衽，朝廷宰執，盡為陪臣，天下士大夫，皆當裂冠毀冕，變為胡服，異時豺狼無厭之求，安知不加我以無禮如劉豫也哉！夫三尺童子，至無識也，指犬豕而使之拜，則怫然怒﹔今丑虜則犬豕也，堂堂大國，相率而拜犬豕，曾童孺之所羞，而陛下忍為之耶？倫之議乃曰：「我一屈膝，則梓宮可還，太后可復，淵聖可歸，中原可得。」嗚呼！自變故以來，主和議者，誰不以此說陛下哉？然而卒無一驗，則虜之情偽，已可知矣。而陛下尚不覺悟，竭民膏血而不惜，忘國大仇而不報，含垢忍恥，舉天下而臣之甘心焉。就令虜決可和，盡如倫議，天下後世，謂陛下何如主？況丑虜變詐百出，而倫又以奸邪濟之，梓宮決不可還，太后決不可復，淵聖決不可歸，中原決不可得，而此膝一屈，不可復伸，國勢凌夷，不可復振，可謂痛哭長太息矣。向者，陛下間關海道，危如纍卵，當時尚不忍北面稱臣，況今國勢稍張，諸將盡銳，士卒思奮，只如頃者，丑虜陸梁，偽豫入寇，固嘗敗之於襄陽，敗之於淮上，敗之於渦口，敗之於淮陰，較之往時蹈海之危，固已萬萬。倘不得已而至於用兵，則豈遽出虜人下哉？今無故而反臣之，欲屈萬乘之尊，下穹&#24208;之拜，三軍之士，不戰而氣已索，此魯仲連所以義不帝秦，非惜夫帝秦之虛名，惜天下大勢有所不可也。今內而百官，外而軍民，萬口一談，皆欲食倫之肉，謗議&#27769;&#27769;，陛下不聞，正恐一旦變作，禍且不測，臣竊謂不斬王倫，國之存亡，未可知也。雖然，倫不足道也，秦檜以腹心大臣，而亦為之，陛下有堯、舜之資，檜不能致君如唐虞，而欲導陛下為石晉，孫近傅會檜議，遂得參知政事，天下望治，有如饑渴，而近伴食中書，不敢可否，檜曰虜可和，近亦曰可和，檜曰天子當拜，近亦曰當拜，臣嘗至參事堂三發問，而近不答，但曰：「已令台諫侍從議矣。」嗚呼！參贊大政，徒取充位如此，有如虜騎長驅，尚能折衝禦侮耶？臣竊謂秦檜、孫近亦可斬也。臣備員樞屬，義不與檜等共戴天，區區之心，願斷三人頭，竿之&#34241;街，然後羈留虜使，責以無禮，徐興問罪之師，則三軍之士，不戰而氣自倍。不然，臣有赴東海而死耳，寧能處小朝廷而求活耶？冒死瀆陳，伏維垂鑒。<br>　　看官！你想秦檜看到此奏，能不觸目驚心，倍增忿恨。當下劾銓狂妄凶悖，鼓眾劫持，應置重典。高宗下詔，除銓名，編管昭州。給舍台諫，多上章救解，檜亦為公論所迫，乃改銓監廣州鹽倉。宜興進士吳師古，鋟行銓疏，為檜所聞，坐流袁州。曾開也因是罷官。統制王庶，言金不可和，迭上七疏，且面陳六次，嗣因與檜辯論，笑語檜道：「公不記東都抗節，力存趙宗時麼？」檜且怒且慚。庶因累疏求去，遂罷為資政殿大學士，出知潭州。李綱在福州，張濬在永州，先後上疏，請拒絕和議，均不見報。時岳飛已奉詔還鄂，上言：「金人不足信，和議不足恃，相臣謀國不臧，恐貽譏後世。」這語是明明指斥秦檜，檜當然引為恨事。未幾為紹興九年正月，和議已成，布詔大赦，赦文到鄂，飛又上疏力諫，中有「願策全勝，收地兩河，唾手燕、雲，終欲復仇報國，誓心天地，尚令稽首稱藩」云云。檜益加憤恨，遂與飛成仇隙。為矯詔殺飛伏筆。高宗進飛開府儀同三司，飛固辭，至獎勉再三，方才受命。史館校勘范如珪，因金人已歸河南地，疏請速派謁陵使，上慰祖靈。高宗乃遣判大宗正事士褒，宗正一職，屬諸皇室，故不書趙姓。及兵部侍郎張燾，赴河南修奉陵寢。秦檜以如珪不先白己，將他罷免，命王倫為東京留守，周聿為陝西宣諭使，方庭實為三京宣諭使。倫至汴，金人歸河南、陝西地，由倫接收。庭實至西京，見先朝陵寢，皆被發掘，哲宗陵且至暴露，北宋之亡，禍啟哲宗，宜其暴露。庭實解衣覆蓋，還白高宗。檜亦因此嫉庭實，另派路允迪為南京留守，孟庾兼東京留守，李利用權留守西京。權吏部尚書晏敦復，與檜反對，檜以利祿為餌，敦復道：「性同薑桂，到老愈辣，請勿復言。」檜竟入白高宗，將他出知衢州。<br>　　會岳飛因士褒謁陵，路過鄂州，請自率輕騎，隨從灑掃。檜料飛有他謀，請旨駁斥。士褒出蔡潁，河南百姓，夾道歡迎，且喜且泣道：「久隔王化，不圖今日，復為宋民。」士褒沿途慰諭。既至柏城披歷榛莽，隨宜葺治，遂向諸陵，一一祭謁，禮畢乃還。張燾亦隨返入朝復命，燾面奏道：「金人入寇，禍及山陵，就使他日滅金，尚未足雪此仇恥，願陛下勿恃和議，遂忘國仇。」高宗問諸陵寢，有無損動？燾叩首不答，但言萬世不可忘此仇。不言甚於明言。高宗默然。秦檜又恨他激直，出燾知成都府。既而吳玠卒於蜀，李綱卒於福州，皆追贈少師。玠疾亟時，任四川宣撫使，扶拜受命，未幾去世。蜀人因保土有功，立祠祭享。綱忠義凜然，名聞遐邇，每有宋使至金，金人必問他安否？終以讒間見疏，齎恨以終。著有文章歌詩及奏議百餘卷，無非光明磊落，慷慨激昂。高宗亦嘗稱他有大臣風度，但罷相以後，終未聞召置殿庭，這真所謂見賢而不能舉呢。一言斷盡。金人既歸還三京，要索日甚。議久未決，乃再遣王倫如金議事。權刑部侍郎陳櫜，又疏駁和議，致遭罷斥。秦檜方得君專政，意氣揚揚，但望梓宮太后歸還，便算大功告成，可以受封拜爵。誰料一聲霹靂，驚動奸魂。那位和事老王倫，竟被金人拿住，只遣副使藍公佐回來。正是：<br>　　奸相主和甘賣國，強鄰變計又生波。<br>　　欲知王倫被執情由，俟至下回再表。<br>　　金立劉豫，非有愛於豫也，借豫以制南宋耳。豫每寇宋，卒皆敗北，金知其不可恃，乃從而廢之，假使從岳飛、韓世忠之謀，乘間以搗中原，收復汴都，何難之有？高宗不信忠言，反從賊檜，甚至詔諭使自北而南，盈廷皆議拒絕，獨檜勸高宗屈己聽受，此可忍，孰不可忍乎？胡銓一疏，直足怵奸賊之膽，雖未邀聽信，反遭貶謫，而正氣自昭於天壤，南宋之不即亡，賴有此人，亦賴有此疏，讀此可以起懦而警頑，令人浮一大白。　<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=71.htm>上一篇</a> &nbsp;&nbsp;&nbsp;&nbsp; <a href=73.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>