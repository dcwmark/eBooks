<html>
<head>
<title>開放文學--歷史通俗演義 - 宋史--第四十六回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=44.htm>上一篇</a> &nbsp;&nbsp;&nbsp;&nbsp; <a href=46.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第四十六回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>寵妾廢妻皇綱倒置　崇邪黜正黨獄迭興</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說劉婕妤專寵內庭，權逾孟後，章惇、蔡京即鑽營宮掖，恃婕妤為護符，且追溯范祖禹諫乳媼事，應四十四回。指為暗斥婕妤，坐誣謗罪，並牽及劉安世。哲宗耽戀美人，但教得婕妤歡心，無不可行，遂謫祖禹為昭州別駕，安置賀州，安世為新州別駕，安置英州。劉婕妤陰圖奪嫡，外結章惇、蔡京，內囑郝隨、劉友端，表裡為奸，漸構成一場冤獄，鬧出廢後的重案來。奸人得勢，無所不至。<br>　　婕妤恃寵成驕，嘗輕視孟後，不循禮法。孟後性本和淑，從未與她爭論短長。惟中宮內侍，冷眼旁窺，見婕妤驕倨無禮，往往代抱不平。會後率妃嬪等朝景靈宮，禮畢，後就坐，嬪御皆立侍，獨婕妤輕移蓮步，退往簾下﹔孟後雖也覺著，恰未曾開口。申說二語，見後並非妒婦。偏侍女陳迎兒，口齒伶俐，竟振吭道：「簾下何人？為什麼亭亭自立？」婕妤聽著，非但不肯過來，反豎起柳眉，怒視迎兒﹔忽又扭轉嬌軀，背後立著。形態如繪。迎兒再欲發言，由孟後以目示禁，方不敢多口。至孟後返宮，婕妤與妃嬪等，隨後同歸，杏臉上還帶著三分怒意。既而冬至節屆，後妃等例謁太后，至隆祐宮，太后尚未御殿，大眾在殿右待著，暫行就坐。向例惟皇后坐椅，朱漆金飾，嬪御不得相同，此次當然循例﹔偏劉婕妤立著一旁，不願坐下。內侍郝隨，窺知婕妤微意，竟替她易座，也是髹朱飾金，與後座相等，婕妤方才就坐。突有一人傳呼道：「皇太后出來！」孟後與妃嬪等，相率起立，劉婕妤亦只好起身。哪知佇立片時，並不見太后臨殿，後妃等均是蓮足，不能久立，復陸續坐下。劉婕妤亦坐將下去，不意坐了個空，一時收縮不住，竟仰天跌了一交。卻是好看。侍從連忙往扶，已是玉山頹倒，雲鬢蓬鬆。恐玉臀亦變成杏臉。妃嬪等相顧竊笑，連孟後也是解頤。看官！試想此時的劉婕妤，驚忿交集，如何忍耐得住？可奈太后宮中，不便發作，只好咬住銀牙，強行忍耐，但眼中的珠淚，已不知不覺的迸將下來。她心中暗忖道：「這明明中宮使刁，暗囑侍從設法，詐稱太后出殿，誘我起立，潛將寶椅撤去，致令僕地，此恥如何得雪？我總要計除此人，才出胸中惡氣。」後閤中人，原太促狹，但也咎由自取，如何不自反省？當下命女侍替整衣飾，代刷鬢鬟，草草就緒，那向太后已是出殿，御座受朝。孟後帶著嬪妃，行過了禮，太后也沒甚問答，隨即退入。<br>　　後妃等依次回宮，劉婕妤踉蹌歸來，餘恨未息。郝隨從旁勸慰道：「娘娘不必過悲，能早為官家生子，不怕此座不歸娘娘。」婕妤恨恨道：「有我無她，有她無我，總要與她賭個上下。」說著時，巧值哲宗進來，也不去接駕，直至哲宗近身，方慢慢的立將起來。哲宗仔細一瞧，見她淚眥熒熒，玉容寂寂，不由的驚訝逾常，便問道：「今日為冬至令節，朝見太後，敢是太后有甚麼斥責？」婕妤嗚咽道：「太后有訓，理所當從，怎敢生嗔？」哲宗道：「此外還有何人惹卿？」婕妤陡然跪下，帶哭帶語道：「妾、妾被人家欺負死了。」哲宗道：「有朕在此，何人敢來欺負？卿且起來！好好與朕說明。」婕妤只是哭著，索性不答一言。這是妾婦慣技。郝隨即在旁跪奏，陳述大略，卻一口咬定皇后陰謀。主僕自然同心。哲宗道：「皇后循謹，當不至有這種情事。」也有一隙之明。婕妤即接口道：「都是妾的不是，望陛下攆妾出宮，」說到「宮」字，竟枕著哲宗足膝，一味嬌啼。古人說得好：「兒女情長，英雄氣短。」自古以來，無論什麼男兒好漢，鋼鐵心腸，一經嬌妻美妾，朝訴暮啼，無不被她熔化。況哲宗生平寵愛，莫如劉婕妤，看她愁眉淚眼，彷彿一枝帶雨梨花，哪有不憐惜的道理？於是軟語溫存，好言勸解，才得婕妤罷哭，起侍一旁。哲宗復令內侍取酒肴，與婕妤對飲消愁，待到酒酣耳熱，已是夜色沉沉，接連吃過晚膳，便就此留寢。是夕，除豔語濃情外，參入讒言，無非是浸潤之譖，膚受之愬罷了。<br>　　會後女福慶公主，偶得奇病，醫治無效，後有姊頗知醫理，嘗療後疾，以故出入禁中，無復避忌。公主亦令她診治，終無起色。她窮極無法，別覓道家治病符水，入治公主。後驚語道：「姊不知宮中禁嚴，與外間不同麼？倘被奸人謠諑，為禍不輕。」遂令左右藏著，俟哲宗入宮，具言原委。哲宗道：「這也是人生常情，她無非求速療治，因有此想。」後即向左右取出原符，當面焚毀，總道是心跡已明，沒甚後患，誰料宮中已造謠構釁，嘖有煩言。想就是郝隨等人捏造出來。未幾，有後養母聽宣夫人燕氏，及女尼法端，供奉官王堅，為後禱祠。郝隨等方捕風捉影，專伺後隙，一聞此信，即密奏哲宗，只說是中宮厭魅，防有內變。哲宗也不察真偽，即命內押班梁從政與皇城司蘇珪，捕逮宦官、宮妾三十人，徹底究治。梁、蘇兩人，內受郝隨囑托，外由章惇指使，竟濫用非刑，把被逮一干人犯，盡情搒掠，甚至斷肢折體。孟後待下本寬，宦妾等多半感德，哪肯無端妄扳？偏梁從政等脅使誣供，定要歸獄孟後。有幾個義憤填胸，未免反唇相譏，罵個爽快。梁、蘇大怒，竟令割舌，結果是未得供詞，全由梁、蘇兩人，憑空架造，捏成冤獄，入奏哲宗。有詔令侍御史董敦逸復錄罪囚。敦逸奉旨提鞫，但見罪人登庭，都是氣息奄奄，莫能發聲，此時觸目生悲，倒也秉筆難下。惻隱之心，人皆有之。敦逸雖是姦宄，究竟也有天良。郝隨防他翻案，即往見敦逸，虛詞恫嚇。敦逸畏禍及身，不得已按著原讞，復奏上去。一念縈私，便入阿鼻地獄。哲宗竟下詔廢後，令出居瑤華宮，號華陽教主玉清靜妙仙師，法名衝真。是時為紹聖三年孟冬，天忽轉暑，陰翳四塞，雷雹交下。董敦逸自覺情虛，復上書諫阻，略云：<br>　　<br><br>　　中宮之廢，事有所因，情有可察。詔下之日，天為之陰翳，是天不欲廢後也。人為之流涕，是人不欲廢後也。臣嘗奉詔錄囚，倉猝復奏，恐未免致誤，將得罪天下後世，還願陛下暫收成命，更命良吏復核真偽，然後定讞。如有冤情，寧譴臣以明枉，毋污後而貽譏，謹待罪上聞！<br>　　哲宗覽畢，自語道：「敦逸反覆無常，朕實不解。」次日臨朝，諭輔臣道：「敦逸無狀，不可更在言路。」曾布已聞悉情由，便奏對道：「陛下本因宮禁重案，由近習推治，恐難憑信，特命敦逸錄問，今乃貶錄問官，如何取信中外？」此奏非庇護敦逸，乃是主張成案。哲宗乃止。旋亦自悔道：「章惇壞我名節。」照此說看來，是廢後之舉，章惇必有密奏。嗣是中宮虛位，一時不聞繼立。劉婕妤推倒孟後，眼巴巴的望著冊使，偏待久無音，只博得一階，晉封賢妃。<br>　　賊臣章惇，一不做，二不休，既構成孟後冤獄，還想追廢宣仁，因急切無從下手，乃再從元祐諸臣身上，層加罪案，謀達最後的問題。二省長官，統是章惇黨羽，惇便教他追劾司馬光等，說是：「詆毀先帝，變易法度，罪惡至深，雖或告老或已死，亦應量加懲罰，為後來戒！」那時昏頭磕腦的哲宗皇帝，竟批准奏牘，追貶司馬光為清遠軍節度使，呂公著為建武軍節度副使，王岩叟為雷州別駕，奪趙瞻、傅堯俞贈諡，追還韓維、孫固、范百祿、胡宗愈等恩詔。尋又追貶光為朱匡軍司戶，公著為昌化軍司戶。各邪黨興高采烈，越覺猖狂，適知渭州呂大忠，系大防兄，自涇原入朝，哲宗與語道：「卿弟大防，素性樸直，為人所賣，執政欲謫徙嶺南，朕獨令處安陸，卿可為朕寄聲問好，二、三年後，當再相見！」大忠叩謝而退。章惇正在閤中，聞大忠退朝，即出與相見，並問有無要諭。大忠心直口快，竟將哲宗所囑，一一告知，章惇佯作驚喜道：「我正待令弟入京，好與他共議國是，難得上意從同，我可得一好幫手了。」至大忠去後，即密唆侍御史來之邵，及三省長官，奏稱：「司馬光叛道逆理，典刑未及，為鬼所誅，獨呂大防、劉摯等，罪與光同，尚存人世。朝廷雖嘗懲責，尚屬罰不稱愆，生死異置，恐無以示後世。」乃復貶大防為舒州團練副使，安置循州，劉摯為鼎州團練副使，安置新州，蘇轍為化州別駕，安置雷州，梁燾為雷州別駕，安置化州，范純仁為武安軍節度副使，安置永州，劉奉世為光祿少卿，安置柳州，韓維落職致仕，再貶均州安置，王覿謫通州，韓川謫隨州，孫升謫峽州，呂陶謫衡州，范純禮謫蔡州，趙君錫謫亳州，馬默謫單州，顧臨謫饒州，范純粹謫均州，孔武仲謫池州，王欽臣謫信州，呂希哲謫和州，呂希純謫金州，呂希績謫光州，姚緬謫衢州，胡安詩謫連州，秦觀謫橫州，王汾落職致仕，孔平仲落職知衡州，張耒、晁補之、賈易並貶為監當官，朱光庭、孫覺、趙&#21352;、李之純、李周均追奪官秩，嗣復追貶孔文仲、李周為別駕。這道詔命，系是中書舍人葉濤主稿，文極醜詆，中外切齒。那章惇、蔡京等，才把元祐諸臣，一網打盡，無論洛黨、蜀黨、朔黨，貶竄得一個不留，大宋朝上，只剩得一班魑魅魍魎了。君子尚能容小人，小人斷不能容君子，於此可見。<br>　　先是左司諫張商英，曾有一篇激怒君相的奏牘，內言：「陛下無忘元祐時，章惇無忘汝州時，安燾無忘許州時，李清臣、曾布無忘河陽時。」為這數語，遂令哲宗決黜舊臣，章惇等誓復舊怨，遂興起這番大獄。韓維子上書陳訴，略言：「父維執政時，嘗與司馬光未合，懇請恩赦！」得旨免行。純仁子亦欲援例，擬追述前時役法，父言與光議不同，可舉此乞免。純仁搖首道：「我緣君實薦引，得致宰相，從前同朝論事，宗旨不合，乃是為公不為私，今復再行提及，且變做為私不為公。與其有愧而生，寧可無愧而死？」隨命整裝就道，怡然啟行。僚友或說他好名，純仁道：「我年將七十，兩目失明，難道甘心遠竄麼？不過愛君本心，有懷未盡，若欲避好名的微嫌，反恐背叛朝廷，轉增罪戾呢。」忠臣信友，可謂完人。諸子因純仁年老，多願隨侍，途次冒犯風霜，輒怨詈章惇，純仁必喝令住口。一日，舟行江中，遇風被覆，幸灘水尚淺，不致溺死。純仁衣履盡濕，旁顧諸子道：「這難道是章惇所使麼？君子素患難，行乎患難，何必怨天尤人。」純仁可與言道。既至永州，仍夷然自若，無戚慼容，以此尚得保全。呂大防病歿途中。梁燾至化州，劉摯至新州，均因懮勞成疾，相繼謝世。<br>　　張商英又劾文彥博背國負恩，朋附司馬光，因降為太子少保。及詔命到家，彥博亦已得病，旋即身逝，年九十二歲。彥博居洛，嘗與司馬光、富弼等十三人，仿白居易九老會故事，置酒賦詩，築堂繪像，號為洛陽耆英會，迄今留為佳話。<br>　　徽宗初追復太師，賜諡忠烈。<br>　　會哲宗授曾布知樞密院事，林希同知院事，許將為中書侍郎，蔡卞、黃履為尚書左右丞，卞與惇同肆羅織，尚欲舉漢、唐故事，請戮元祐黨人。兇險之至。哲宗詢及許將，將對道：「漢、唐二代，原有此事，但本朝列祖列宗，從未妄戮大臣，所以治道昭彰，遠過漢、唐哩。」許將亦奸黨之一，但尚有良心。哲宗點首道：「朕意原亦如此。」將即趨退。章惇更議遣呂升卿、董必等察訪嶺南，將盡殺流人。哲宗召惇入朝，面諭道：「朕遵祖宗遺志，未嘗殺戮大臣，卿毋為已甚！」惇雖唯唯應命，心中很是不快，暗中致書邢恕，令他設法誣陷。恕在中山，得書後，設席置酒，招高遵裕子士京入飲，酒過數巡，乃私問道：「君知元祐年間，獨不與先公推恩否？」士京答言未知。恕又問道：「我記得君有兄弟，目今尚在否？」士京答稱有兄士充，現已去世。恕又道：「可惜！可惜！」士京驚問何事？恕便道：「今上初立時，王■珪為相，他本意欲立徐王，曾遣令兄士充，來問先公。先公叱退士充，珪計不行，所以得立今上。」一派鬼話。士京又答言未知。恕復道：「令兄已歿，只有君可作證，我有事需君，君肯相從，轉眼間可得高官厚祿，但事前切勿告人！」士京莫名其妙，但聞高官厚祿四字，不禁眉飛色舞，當即答稱如命。飲畢，歡謝而別。恕即復書章惇，謂已安排妥當。惇即召恕入京，三遷至御史中丞。恕遂誣奏司馬光、范祖禹等，曾指斥乘輿，又令王珪為高士京作奏，述先臣遵裕臨死，曾密囑諸子，有叱退士充，乃立今上等事。再嗾使給事中葉祖洽，上言冊立陛下時，王珪嘗有異言。三面夾攻，不由哲宗不信，遂追貶王珪為萬安軍司戶，贈遵裕秦國軍節度使。<br>　　自是天怒人怨，交迫而至。太原地震，壞&#24208;舍數千戶，太白星晝見數次，火星入輿鬼，太史奏稱賊在君側。哲宗召太史入問，賊主何人？太史答道：「讒慝奸邪，皆足為賊，願陛下親近正人，修德格天！」此語頗為善諫，可惜未表姓名。哲宗乃避殿減膳，下詔修省。何不黜逐奸黨？紹聖五年元日，免朝賀禮。章惇、蔡京恐哲宗另行變計，又想出一條奇謀，盅惑君心。小人入朝，無非盅君。看官道是何事？乃是咸陽縣民段義，忽得了一方玉印，&#37816;有「受命於天，既壽永昌」八字，呈報地方長官。官吏稱是秦璽，遣使齎京，詔令蔡京等驗辨。看官聽著！這璽來歷，明明是蔡京等授意秦吏，現造出來，此時教他考驗，如何說是不真？且附上一篇賀表，稱作天人相應，古寶呈祥。哲宗大喜，命定此璽名稱，號為天授傳國受命寶。擇日御大慶殿受璽，行朝會禮。彷彿兒戲。並召段義入京，賜絹二百匹，授右班殿直，驟然升官發財，未知段義交什麼運？一面頒詔改元，以紹聖五年為元符元年，特赦罪犯，惟元祐黨人不赦，且反逮文彥博子及甫下獄，錮劉摯、梁燾子孫於嶺南，勒停王岩叟諸子官職，當時稱為同文館獄。原來文彥博有八子，皆歷要官，第六子名及甫，嘗入值史館。因與邢恕友善，為劉摯所劾，出調外任。時呂大防、韓忠彥等尚秉國政，及甫遷怨輔臣，曾致書邢恕，有「司馬昭之心，路人皆知，又濟以粉昆，可為寒心」等語。司馬昭隱指大防，粉昆隱指忠彥，忠彥弟嘉彥，曾尚淑壽公主，英宗第三女。俗號駙馬為粉侯，因稱忠彥為粉昆。恕曾將及甫書，示確弟碩，至是恕令確子渭上書，訟摯等陷害父確，陰謀不軌，謀危宗社，引及甫書為證。乃置獄同文館，逮問及甫，令蔡京訊問，佐以諫議大夫安惇。安惇本迎合章、蔡，因得此位，遂潛告及甫，令誣供劉摯、王岩叟、梁燾等人。及甫如言對簿，詭稱：「乃父在日，嘗稱摯為司馬昭，王岩叟面白，乃稱為粉，梁燾字況之，況字右旁從兄，乃稱為昆。」京、惇因據供上陳，遂言：「摯等大逆不道，死有餘辜，不治無以治天下。」哲宗問道：「元祐諸臣，果如是麼？」京、惇齊聲道：「誠有是心，不過反形未著。」含血噴人。乃詔錮摯、燾子孫，削岩叟諸子官。及甫系獄數日，竟得釋放，進安惇為御史中丞，蔡京只調任翰林學士承旨。京與卞系是兄弟，卞已任尚書左丞，由曾布密白哲宗，兄弟不應同升，因止轉官階，不得輔政。嗣被京探悉，引為深恨，遂與布有隙，格外諂附章惇。惇怨范祖禹、劉安世尤深，特囑京上章申劾，竟將祖禹再竄化州，安世再竄梅州。嗣惇又擢王豪為轉運判官使，令暗殺安世。豪立即就道，距梅州約三十里，嘔血而死，安世乃得免。祖禹竟病歿貶所。惇又與蔡卞、邢恕定謀，擬將元祐變政，歸罪到宣仁太后身上，竟欲做出滅倫害理的大事來。小子有詩歎道：<br>　　賊臣當國敢無天，信口誣人禍眾賢。<br>　　不信奸邪如此惡，且連聖母上彈箋。<br>　　欲知章惇等如何畫策，俟至下回敘明。<br>　　章惇乃第一國賊，蔡卞等特其爪牙耳。惇不入相，則奸黨何由而進？冤獄何由而興？人謂劉婕妤意圖奪嫡，乃有孟後之廢，吾謂婕妤何能廢後？廢後者非他，賊惇是也。人謂紹述之議，創自楊畏、李清臣，由紹述而罪元祐諸臣，乃有鉤黨之禍，吾謂楊畏、李清臣，何能盡逐元祐諸臣？逐元祐諸臣者非他，賊惇是也。廢後不足，盡黜諸賢，妨賢不足，且欲上誣宣仁，是可忍，孰不可忍乎？嗚呼章惇，陰賊險狠，較莽、操為尤甚，欲窮其罪，蓋幾罄竹難書矣。故讀此回而不髮指者，吾謂其亦無人心。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=44.htm>上一篇</a> &nbsp;&nbsp;&nbsp;&nbsp; <a href=46.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>