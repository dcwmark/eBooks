<html>
<head>
<title>開放文學--歷史通俗演義 - 宋史--第六十四回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=62.htm>上一篇</a> &nbsp;&nbsp;&nbsp;&nbsp; <a href=64.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第六十四回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>宗留守力疾捐軀　信王榛敗亡失跡</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說高宗欲巡幸東南，偏有一人，接連上表，請他還汴。這人非別，就是東京留守宗澤。澤受命至汴，見汴京城樓隳廢，盜賊縱橫，即首先下令，無論贓物輕重，概以盜論，悉從軍法，當下捕誅盜賊數人，匪徒為之斂跡。嗣是撫循軍民，修治樓&#27257;，闔城乃安。會聞河東巨寇王善，擁眾七十萬，欲奪汴城，澤單騎馳入善營，涕泣慰諭道：「朝廷當危急時候，倘有一、二人如公，亦不至有敵患。現在嗣皇受命，力圖中興，大丈夫建立功業，正在今日，為什麼甘心自棄呢？」善素重澤名，至是越加感動，遂率眾泣拜道：「敢不效力。」澤既收降王善，又遣招諭楊進、田再興、李貴、王大郎等，各遵約束。京西、淮南、河南北一帶，已無盜蹤。乃就京城四壁，各置統領，管轄降卒，並造戰車千二百乘，以資軍用。又在城外相度形勢，立堅壁二十四所，沿河遍築連珠寨，聯結河東、河北山水民兵，一面渡河，約集諸將，共議恢復事宜。且開鑿五丈河，通西北商旅，百貨駢集，物價漸平。乃上疏請高宗還汴，高宗尚優詔慰答，惟不及還汴日期。既而金使至開封，只說是通好偽楚，澤將來使拘住，表請正法，有詔反令他延置別館。斬使或未免太甚，延使實可不必。他復申奏行在，不肯奉詔。旋得高宗手札，命他遣還，因不得已縱遣來使。會聞金人將入攻汜水，正擬遣將往援，巧值岳飛到汴，誤犯軍令，坐罪當刑。澤見他相貌非常，不忍加罪，及問他戰略，所答悉如澤意。澤許為將材，遂撥兵五百騎，令援汜水，將功補過。飛大敗金兵而還，因擢飛為統制，飛由是知名。澤又申疏請高宗還汴，哪知此次拜表，竟不答復，反遣使至汴，迎太廟神主，奉詣行在﹔且連元祐太后及六宮與衛士家屬，統行接去。澤復剴切上書，極言汴京不應捨棄，仍不見報。既而聞李綱轉任左僕射，正擬向綱致書，並力請高宗還汴，不意書尚未發，那左僕射李綱，竟罷為觀文殿大學士，提舉洞霄宮了。未幾，又聞太學生陳東，布衣歐陽澈，請復用李綱，罷斥黃潛善、汪伯彥，竟致激怒高宗，同處死刑。看官你想！<br>　　這赤膽忠心的宗留守，能不欷歔太息麼？<br>　　原來汪、黃兩人，常勸高宗巡幸揚州，李綱獨欲以去就相爭。高宗初意尚信任李綱，因汪、黃在側，時進讒言，漸漸的變了初見，將李綱撇在腦後。綱有所陳，常留中不報。嗣欲進黃潛善為右相，不得已調李綱為左相。僅過數日，潛善即促傅亮渡河。亮以措置未就，暫從緩進，綱亦代為申請。偏潛善不以為然，竟責他有意逗留，召還行在。亮本李綱所薦，遂上言朝廷罷亮，臣亦願乞身歸田。高宗雖慰留李綱，竟罷亮職。綱再疏求去，因罷為觀文殿大學士，提舉洞霄宮。統計綱在相位，僅七十七日，所建一切規模，粗有頭緒，自罷綱後，盡反前政，決意巡幸東南。不務爭存，何處得安樂窩？陳東、歐陽澈本未識綱，因為忠義所激，乃請任賢斥奸。潛善奏高宗道：「陳東等嘗糾眾伏闕，若不嚴懲，恐又有騷動情事，為患匪輕。」高宗遂將原書交與潛善，令他核罪照辦，潛善領書而出。尚書右丞許翰，問潛善道：「公當辦二人何罪？」潛善道：「按法當斬。」許翰道：「國家中興，不應嚴杜言路，須下大臣等會議！」潛善佯為點首，暗中恰囑開封府尹孟庾竟將二人處斬。東字少陽，鎮江人，歐陽澈字德明，撫州人。兩人以忠義殺身，無論識與不識，均為流涕。四明李猷贖屍瘞埋。越三年，汪、黃得罪，乃追贈二人為承事郎，各官親屬一人，令州縣撫恤其家屬。紹興四年，又並加朝奉郎，秘閣修撰官。闡揚忠義，不憚從詳。惟許翰聞二人處斬，代著哀辭，且八上章求罷，因亦免職。<br>　　會河北州郡陸續被金軍破陷，黃潛善、汪伯彥二人，力勸高宗幸揚州。高宗從二人言，指日啟蹕。隆祐太后以下，先期出行。看官道隆祐太后是何人？原來就是元祐太后。元祐的元字，因犯太祖諱，所以改為隆祐，這是高宗啟蹕以前，新經改定。不肯模糊一筆。及高宗到了揚州，還道是避敵較遠，可以無虞。且把故相李綱，竄置鄂州，並遣朝奉郎王倫，及閤門舍人朱弁，同赴金邦，請休戰議和，一心一意的討好金人，想做個小朝廷罷了。哪知宋愈示弱，金益逞強，王倫等到了雲中，反被黏沒喝羈住，將他軟禁起來，還要起燕京八路民兵，分三路來侵南宋。看官你想！一個國家，可不圖自強，專想偷安麼？大聲棒喝，後人聽著。先是金將乾離不聞高宗即位，擬送歸二帝，重修和好，獨黏沒喝以為未可。未幾，乾離不死，黏沒喝獨握兵權，仍擬侵宋，及見王倫到來請和，料知高宗是個沒用的主子，況且不向北進，反從南退，畏縮情形，不問可知，此時不乘機南下，還待何時？當下報告金主，分道南侵，自率所部兵下太行，由河陽渡河，直攻河南，分遣銀朮可一譯作尼楚赫。攻漢上，訛裡呆、一譯作鄂爾多，系金太祖子，兀朮一譯作烏珠，金太祖四子。自燕山由滄州渡河，進攻山東。分阿裡蒲盧渾一譯作阿裡富埒朮。軍趨淮南，婁室與撤離喝、一譯作薩思千。黑鋒一譯作哈富。自同州渡河，轉攻陝西。各路金兵，分頭攻入。黏沒喝至汜水關，留守孫昭遠走死。婁室至河中，見西岸有宋軍扼守，不敢逕渡，乃繞道韓城，履冰涉河，連陷同州、華州。沿河安撫使鄭驤力戰不支，赴井自盡。婁室遂破潼關，經制使王■棄了陝州，竟奔入蜀，中原大震。惟兀朮欲渡河窺汴，幸得宗澤預遣將士，保護河梁，兀朮乃暫行退去。<br>　　<br><br>　　轉眼間，已是建炎二年了，一出正月，銀朮可即進陷鄧州，知州范致虛遁去，安撫使劉汲戰死，所備巡幸儲峙，均被劫去，且分兵四陷襄陽、均、房、唐、陳、蔡、汝、鄭州、潁昌府。通判鄭州趙伯振，知潁昌府孫默，知汝陽縣郭贊，皆不屈遇害。兀朮又自鄭州抵白沙，去汴甚近。宗澤尚對客圍棋，談笑自若，屬僚忙入內問計，澤怡然道：「我已有準備了。」既而兵報到來，果得勝仗。原來宗澤先遣部將劉衍趨滑州，劉達趨鄭州，牽制敵勢。至是又選精銳數千騎，令繞出敵後，邀擊金兵歸路。金兵方與衍戰，不料後面又有宋軍，前後夾攻，竟致敗&#28291;。宗澤既得捷報，料知金人勢盛，不肯一敗即退，乃復遣部將閻中立、郭俊民、李景良等，率兵趨鄭。途中果遇黏沒喝大軍，兩下對壘，中立戰死，景良遁去，俊民竟解甲降金。澤聞敗警，即捕到景良，將他斬首。嗣因俊民引金使來汴，持黏沒喝書，招降宗澤。澤撕毀來書，復喝令左右，將兩人殺了一雙。是司馬穰苴一流人物。既而劉衍還汴，金兵乘虛入滑，澤部將張撝往援，撝手下不過一二千人，金兵卻有一二萬。或請撝少避敵鋒，撝歎道：「避敵偷生，有何面目還見宗公？」因力戰而死。澤聞撝急，忙遣王宣馳救，至已不及。宣率部兵與金人力戰，竟破金兵。金兵復棄城遁去。宣入滑後，報知宗澤，澤令宣知滑州。<br>　　忽有河上屯將，獲住金將王策，由澤詢問原委，乃係遼室舊臣，遂親與解縛，邀他旁坐，道及遼亡遺事，及金人虛實，盡得詳情，乃召諸將泣諭道：「汝等皆心存忠義，當&#24650;謀剿敵，期還二聖，共立大功。」眾將聞言，皆感激思奮，誓以死報。澤遂決意大舉，募兵儲糧，並約前時招撫各盜魁，共集城下，指日渡河。因再上疏，請高宗還汴，一面檄召都統制王彥，還屯滑州。彥性頗忠勇，曾與張所、宗澤等，共圖恢復，澤嘗遣岳飛助所，所待以國士，更派令隨彥渡河。彥率師至新鄉，遙見金兵數萬前來，氣勢甚盛。彥部下不過七千人，將校十一員，飛亦在列。他將均有懼色，不敢進戰，飛獨持丈八鐵槍，衝入敵陣，左挑右撥，無人敢當，遂奪得大纛一面，向空擲去。諸將見岳飛得手，也奮勇殺上，頓時擊退金人，克復新鄉。越日，再戰侯兆川，飛身被十餘創，士皆死戰，又將金人擊退。會糧食將罄，詣彥營乞糧，彥不許，飛自行措糧，轉戰至太行山，擒金將拓跋耶烏。金驍帥黑風大王，自恃梟悍，來與飛交鋒，戰未數合，又被飛一槍刺死，金人駭退。插入此段，實為岳飛寫生。飛因彥不給糧，不便再進，仍率所部復歸宗澤。<br>　　彥驟失良將，乏人禦敵，尋被金人圍住，彥&#28291;圍出走，退保西山，即太行山。潛結兩河豪傑，勉圖再舉。部下各相率刺面，涅成「赤心報國誓殺金賊」八字。既而兩河響應，眾至十萬，金將不敢近壘，轉截彥軍餉道。彥勒兵待敵，斬獲甚眾，至接得澤檄，乃陸續拔至滑州。澤聞彥已還滑，即將所定規劃，奏報行在，略云：<br>　　臣欲乘此暑月，是時當靖康二年夏月。遣王彥等自滑州渡河，取懷、衛、濬、相等州，王再興等自鄭州直護西京陵寢，馬擴等自大名取洛、相、真定，楊進、王善、丁進等各以所領兵，分路並進。河北山寨忠義之民，臣已與約響應，眾至百萬。願陛下早還京師，臣當躬冒矢石，為諸將先，中興之業，必可立致。如有虛言，願斬臣首以謝軍民！<br>　　這疏上後，未接復詔，各處消息，反且日惡。永興軍濰州、淮寧、中山等府相繼失陷。經略使唐重，知濰州韓浩，知淮寧府向子韶，知中山府陳遘，俱死難。澤忠憤交迫，又復上疏，大略說是：<br>　　祖宗基業，棄之可惜。陛下父母兄弟，蒙塵沙漠，日望救兵，西京陵寢，為賊所占，今年寒食節，未有祭享之地。而兩河、二京、陝石、淮甸百萬生靈，陷於塗炭，乃欲南幸湖外，蓋奸邪之臣，一為賊虜方便之計，二為奸邪親屬，皆已津置在南故也。今京城已增固，兵械已足備，人氣已勇銳，望陛下毋沮萬民敵愾之氣，而循東晉既覆之轍！<br>　　高宗看到此奏，也不覺怦然心動，擬擇日還京。偏黃潛善、汪伯彥二人，陰恨宗澤所陳，牽連自己，遂百端阻難，不令高宗還汴，且戒澤毋得輕動。奸臣當道，老將徒勞，可憐澤懮憤成疾，致生背疽。諸將相率問疾，澤矍然起&#29248;道：「我因二帝蒙塵，積憤至此，汝等若能殲敵，我死亦無恨了。」諸將相率流涕，齊聲道：「敢不盡力！」及大眾退出，澤復吟唐人詩道：「出師未捷身先死，長使英雄淚滿襟。」不亞五丈原遺恨。越宿，風雨如晦，澤病已垂危，尚無一語及家事。到了臨終的時候，惟三呼「過河」罷了。到死不忘此念。澤字汝霖，義烏人，元祐中登進士第，具文武才，累任州縣，迭著政績，尚未以將略聞。至調知磁州，修城濬池，誓師固守，金人不敢犯。嗣佐高宗為副元帥，渡河逐寇，連敗金人，於是威名漸著。既守東京，金人屢戰屢卻，益加敬畏，各呼為宗爺爺。歿時已年七十，遠近號慟，訃聞於朝，贈觀文殿學士諫議大夫，予諡忠簡。澤子名穎，襄父戎幕，素得士心。汴人請以穎繼父任，偏有詔令北京留守杜充移任，但命穎為判官。充至汴，酷虐寡謀，大失眾望。穎屢諫不從，乞歸守制。所有將士，及撫降諸盜，統行散去。一座宅中馭外的汴京城，要從此不保了。<br>　　是時金兵所至，類多殘破，婁室既陷永興，鼓眾西行，秦州帥臣李績出降，復引兵犯熙河。都監劉惟輔率精騎二千，夜趨新店。翌晨，遇著金兵，前驅大將為黑鋒，由惟輔一馬突出，舞槊直刺。黑鋒不及防備，一槊洞胸，墮馬竟死，餘眾敗退。都護張嚴銳意擊賊，追至五里坡，驟遇婁室伏兵，被圍敗亡。黏沒喝方占踞西京，即河南府。聞黑鋒戰歿，遂毀去西京&#24208;舍，往援婁室，留兀朮屯駐河陽。河南統制官翟進得入西京，復用兵襲擊兀朮，兀朮先已預備，設伏以待進。子亮為先行，中伏殉節，進亦幾殆。適御營統制韓世忠，奉詔援西京，路過河陽，可巧遇著翟進敗軍，遂擊鼓進兵，救了翟進。嗣與兀朮相持數日，未得勝仗，不意兀朮恰竟走了。看官道為何事？原來黏沒喝引兵西進，聞婁室已轉敗為勝，乃自平陸渡河，逕還雲中。兀朮得知信息，所以也有歸志。惟婁室入侵涇原，由制置使曲端，遣副將吳■迎擊，至青溪嶺，一鼓擊退金兵。石壕尉李彥仙亦用計克復陝州，及絳、解諸縣。會徽宗第十八子信王榛，本隨二帝北行，至慶源，亡匿真定境中。適和州防禦使馬擴與趙邦杰，聚兵五馬山，從民間得榛，奉以為王，總制諸寨。兩河遺民，聞風響應，榛遂手書奏牘，令馬擴齎赴行在，呈上高宗。高宗展視，見上面寫著：<br>　　馬擴、趙邦杰忠義之心，堅若金石，臣自陷城中，頗知其虛實。賊今稍惰，皆懷歸心。今山西諸寨鄉兵，約十餘萬，力與賊抗，但皆苦乏糧，兼闕戎器，臣多方存恤，惟望朝廷遣兵來援，否則不能支持，恐反為賊用。臣於陛下，以禮言則君臣，以義言則兄弟，其懮國念親之心無異。願委臣總大軍，與諸寨鄉兵，約日大舉，決見成功。臣翹切待命之至！<br>　　高宗覽畢，正值黃潛善、汪伯彥在側，便遞與閱看。潛善不待看完，便問高宗道：「這可是信王親筆麼？恐未免有假。」妒心如揭。高宗道：「確是信王手書。他的筆跡，朕素認得的。」伯彥道：「陛下亦須仔細。」一唱一和。高完乃召見馬擴，問明一切，已經確鑿無疑，當即授信王榛為河外兵馬都元帥，並令馬擴為河北應援使，還報信王。擴退朝後，潛善與語道：「信王已經北去，如何還在真定？汝此去須要小心窺伺，毋墮奸人狡謀，致陷欺君大罪！」似乎還替馬擴著想。馬擴一再辯論，潛善便提出「密旨」二字，兜頭一蓋。且雲密旨中，亦令汝聽諸路節制，不得有違。擴乃不與多爭，怏怏而去。既至大名，料知此事難成，逗留了好幾日。上文宗澤疏中，言令馬擴自大名取洛相、真定，使在此時。金將訛裡朵探知此事，恐擴請兵援榛，亟攻五馬山諸寨，並遣人約黏沒喝軍，速來接應。信王榛聞金兵到來，連忙督兵守禦，哪知汲道被金兵截斷，寨眾無水可汲，頓時&#28291;亂。訛裡朵乘亂殺入，諸寨悉陷。信王榛亡走，不知所終。小子有詩歎道：<br>　　不共戴天君父仇，枕戈有志願同仇。<br>　　如何孱主昏庸甚，甘棄同胞忍國羞！<br>　　馬擴得知警報，募兵馳援，已是不及，反被金兵截擊清平，吃了一個大敗仗，也只好仍往和州去了。欲知後事，且看下回。　　<br>　　靖康之世，若信用李綱、種師道，則不致北狩。建炎之時，若信用李綱、宗澤，則不致南遷。李綱之效忠於高宗，猶欽宗時也。宗澤之忠勇，較師道尤過之，史稱澤請高宗還汴，前後約二十餘奏，均為黃潛善、汪伯彥所阻抑，抱諸葛之忱，嬰亞夫之疾，高宗之不明，殆視蜀後主為更下乎？信王榛避匿真定，得馬擴、趙邦杰等，奉以為主，一成一旅，猶思規復，高宗擁數路大兵，尚誤聽汪、黃之言，避敵東南，甘任二奸播弄。蓋至宗澤歿，信王榛亡，而兩河中原，乃俱淪沒矣。本回於宗澤、信王榛，敘述獨詳，此外則均從略，下筆固自有斟酌，非徒錄前史已也。　<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=62.htm>上一篇</a> &nbsp;&nbsp;&nbsp;&nbsp; <a href=64.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>