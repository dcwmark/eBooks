<html>
<head>
<title>開放文學--歷史通俗演義 - 宋史--第七十六回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=74.htm>上一篇</a> &nbsp;&nbsp;&nbsp;&nbsp; <a href=76.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第七十六回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>屈膝求和母后返駕　刺奸被執義士喪生</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說岳飛死後，於鵬等亦連坐六人，薛仁輔、李若樸、何彥猷等，亦皆被斥，劉允升竟被拘下獄，瘐死囹圄。連判宗正寺齊安王士■也謫居建州。非高宗昏庸，何至若此？檜遂通書兀朮，兀朮大喜，他將俱酌酒相賀，乃遣宋使莫將先歸通意，嗣令審議使蕭毅、邢具瞻同至臨安，蕭毅等入見高宗，議以淮水為界，索割唐、鄧二州及陝西餘地，且要宋主向金稱臣，歲納銀幣等物。高宗令與秦檜商議，檜一律承認。金使許歸梓宮及韋太后，當下議定和約，共計四款：<br>　　一、東以淮水西以商州為兩國界，以北為金屬地，以南為宋屬地。<br>　　二、宋歲納銀絹各二十五萬。<br>　　三、宋君主受金封冊，得稱宋帝。<br>　　四、宋徽宗梓宮及韋太后歸宋。<br>　　和議已成，即命何鑄為簽書樞密院事，充金國報謝使，齎奉誓表。一面令秦檜祭告天地社稷，即日遣何鑄偕金使北行。蕭毅等入朝告辭，高宗面諭道：「若今歲太后果還，自當遵守誓約，如或逾期，這誓文也同虛設哩。」蕭毅樂得答應，啟行至汴，鑄與兀朮相見，兀朮索閱誓表，但見表文有云：臣只此一字，已把宋祖宋宗的威靈，掃地無餘。構言：今來畫疆，以淮水中流為界。西有唐、鄧州，割屬上國，自鄧州西南屬光化軍，為敝邑沿邊州城。既蒙恩造，許備藩方。虧他說出。世世子孫，謹守臣節。連子孫都不要他掙氣。每年皇帝生辰並正旦，遣使稱賀不絕。歲貢銀絹二十五萬匹，自壬戌年為首。即紹興十二年。每歲春季，搬送至泗州交納。有渝此盟，明神是殛。墜命亡氏，踣其國家。臣今既進誓表，伏望上國早降誓詔，庶使敝邑，永為憑焉。<br>　　兀朮閱畢，一無異言，喜可知也。當令鑄及蕭毅等，共往會寧。金主看過誓表，即檄兀朮向宋割地。兀朮貪得無厭，且遣人要求商州及和尚、方山二原。秦檜也不管甚麼，但教金人如何說，他即如何依，遂將商州及和尚、方山二原，盡行割畀，退至大散關為界。於是宋僅有兩浙、兩淮、江東西、湖南北、西蜀、福建、廣東西十五路，餘如京西南路，止有襄陽一府，陝西路，止有階、成、和、鳳四州。金既畫界，因建五京，以會寧府為上京，遼陽府為東京，大定府為中京，大同府為西京，大興府為南京。尋復改南京為中都，稱汴京為南京。<br>　　知商州邵隆在任十年，披荊榛瓦礫，作為州治，且招徠商民，屢敗金人。自被割後，隆徙知金州，居常怏怏，嘗率兵出境，意圖規復，金人因此責檜。檜復遷他知敘州。未幾，隆竟暴卒，共說由檜使人鴆死。凶燄滔天，令人髮指。金主尚不肯歸還韋太后，經何鑄再三懇請，始歸徽宗及鄭後、邢後棺木，與高宗生母韋氏。韋太后頗有智慮，既得許還消息，恐金人反覆無常，待役夫畢集，始啟攢宮。欽宗臥泣車前，並對韋太后道：「歸語九哥與宰相，高宗系徽宗第九子，故呼九哥。為我請還。我若回朝，得一太乙宮使，已滿望了，他不敢計。」韋太后見他淚容滿面，心殊不忍，遂滿口應許。欽宗復出一金環，作為信物。還有徽宗貴妃喬氏，與韋太后曾結為姊妹，送行時，攜金五十兩，贈金使高居安道：「薄物不足為禮，願好護送姊還江南。」復舉酒餞韋太后道：「姊途中保重！歸即為皇太后，妹諒無還期，當老死沙漠罷了。」巫峽猿啼，無此哀苦。韋太后與她握手，慟哭而別。時當盛暑，金人憚行，沿途逐節逗留。韋太后防有他變，托詞稱疾，須待秋涼進發，暗中卻向高居安借貸三千金，作為犒賞。高居安肯貸多金，想尚不忘喬貴妃語。役夫得了犒金，連天熱也忘記了，總是阿堵物最靈。便即趲程前進。行至楚州，由太后弟安樂郡王韋淵，奉詔來迎，姊弟相見，悲樂交並。及抵臨安，高宗以下，俱在道旁候。宋奉迎使王次翁，金扈行使高居安，先白高宗。高宗慰勞已畢，遂前迎徽宗帝後梓宮。拜跪禮成，然後謁見韋太后。母子重逢，喜極而泣。嗣復迎邢後喪柩，高宗也不禁淚下，且語群臣道：「朕虛後位以待中宮，已歷十六年，不幸後已先逝，直至今歲，始得耗聞，回念舊情，能不增痛。」妻室可念，兄弟乃可忘懷麼？秦檜等勸慰再三，悲始少解。乃引徽宗帝後兩梓宮，奉安龍德別宮，並將邢後柩，祔殯兩梓宮西北，然後奉韋太后入居慈寧宮。徽宗帝後，前已遙上尊諡，惟邢後未曾易名，因追諡懿節。<br>　　是時金已遣左宣徽使劉錡齎著袞冕圭冊，冊高宗為宋帝，高宗居然北面拜受且御殿召見群臣，行朝賀禮。何賀之有？晉封秦檜為秦、魏兩國公。檜嫌與蔡京同跡，辭不肯受，乃只封他為魏國公，兼爵太師。餘官亦進秩有差。惟劉錡已早罷兵權，出知荊南府，王庶且安置道州。何鑄自金還後，檜恨他不附飛獄，謫居徽州。張俊本附檜殺飛，不意亦為檜所忌，竟令台臣江邈劾俊，俊遂罷為醴泉觀使，惟封他一個清河郡王虛銜，算是酬他殺飛的功勞。獨劉光世早解兵柄，隨俗浮沉，素與檜無嫌隙，總算保全祿位，奄然告終。既而徽宗皇帝、顯肅皇后均安葬永固陵，懿節皇后亦就陵旁祔葬。秦檜等累表請立繼後，韋太后亦以為然。這時後宮的寵嬪，第一個是吳貴妃，她本是有侍康的瑞兆，更兼才藝優長，性情委婉，自韋太後南歸後，亦能先意承旨，侍奉無虧，所以韋太后亦頗垂愛，高宗更不必說，即於紹興十三年閏四月，冊立吳貴妃為皇后。後初與張妃並侍高宗，每遇晉封，兩妃名位相等，不判低昂。紹興二年，張氏因元懿太子殀逝，後宮未得生男，特請諸高宗，召宗子伯琮入宮，育為養子。伯琮系太祖七世孫，為秦王德芳後裔，父名子偁，曾封左朝奉大夫。伯琮入宮時僅六歲，越年授和州防禦使，賜名曰瑗。吳氏亦欲得一養子，因選宗室子伯玖為螟蛉，系太祖七世孫，子彥子，年七歲，賜名曰璩。紹興十二年，張妃病歿，瑗與璩並為吳氏所育。瑗性恭儉，尤好讀書，高宗愛他勤敏，累歲加封。至吳氏立後時，已封瑗為普安郡王。吳後語帝道：「普安二字，系天日之表，妾當為陛下賀得人了。」<br>　　<br><br>　　先是同知樞密院事李回，及參知政事張宇，均上言：「藝祖傳弟不傳子，德媲堯、舜，陛下應遠法藝祖，庶足昭格天命。」高宗頗為感動。所以於瑗、璩二人內，擬擇一人為皇嗣。獨秦檜獻媚貢諛，特為高宗代畫二策。第一策，是教高宗不必迎還淵聖，免致帝位搖動﹔第二策，是勸高宗待生親子，才立儲貳，免得傳統外支。叫高宗無祖無兄，確是個好宰相。高宗聞此二策，深合私衷，因此韋太后還朝，本帶著欽宗金環，轉遺高宗，高宗面色不懌，連韋太后也不便多言。了過欽宗臥泣之言。就是立嗣問題，亦累年延宕過去。<br>　　還有行人洪皓、張邵、朱弁三使，自金釋歸，三使留金多年，未嘗屈節，及歸朝，高宗俱欲加官封秩，偏三人辭旨憤激，語多忤檜。皓言金人素憚張濬，宜即起用。邵言金人有歸還欽宗及諸王後妃意，應遣使奉迎。弁言和議難恃，當臥薪嚐膽，圖報國仇。這種論調，都是秦檜所厭聞，就是高宗，亦不願入耳。於是皓出知饒州，邵出為台州崇道觀使，弁僅易官宣教郎，入直秘閣，抑鬱以終。檜且欲中傷趙鼎，兼及張濬，平時檢鼎疏折，有請立皇儲語，遂嗾中丞詹大方，劾鼎嘗懷詭計，妄圖僥福。有詔徙鼎至吉陽軍。鼎出知紹興府後，屢為檜黨所劾，累貶至潮州安置，閉門謝客，不談世事，至是復移徙吉陽。鼎上謝表，有「白首何歸，悵餘生之無幾﹔丹心未泯，誓九死以不移」等語。檜覽表，冷笑道：「此老倔強猶昔，恐未必能逃我手呢。」<br>　　未幾，有彗星出現東方，選人康倬上書，謂彗現乃歷代常事，毫不足畏。檜特擢倬為京官，且請高宗仰體天意，除舊布新，頒詔大赦。高宗當然聽從，偏惱了一位被黜復進的舊臣，竟上疏極陳星變，應先事豫備，任賢黜邪，以固社稷等語。檜見此疏，不禁大怒道：「我正要與他拚命，他卻敢來虎頭上搔癢麼？」看官道此疏是何人所奏？原來就是故相張濬。濬謫居永州，因赦還朝，提舉臨安府洞霄宮。紹興十一年，改充萬壽觀使，越年，因和議告成，太后回鑾，推恩加封為和國公。濬嫉檜攬權，屢欲奏論時弊，只緣母計氏年老，恐言出禍隨，致貽母懮。計氏窺知濬意，特誦濬父咸對策原文，中有二語云：「臣寧以言死斧鉞，不忍不言以負陛下。」好濬母。濬意乃決，即上疏直陳。檜知濬有意斥己，怎肯干休？立令中丞何若等，聯名劾濬。詔放濬出居連州，尋復徙至永州。仍回原處。自是朝廷黜陟，俱自檜出，但教阿順檜意，無不加官，少一忤檜，就使前時與檜同黨，亦必罷斥。萬俟&#21352;附檜殺飛，得列參政，嗣因檜除拜私人，&#21352;不肯署名，立即罷退。樓炤、李文會均得檜援，入副樞密，後來皆稍稍忤檜，相繼被斥。高宗且待檜益厚，寵眷日隆，封檜母為秦魏國夫人，養子&#29114;舉進士，授秘書少監，領國史。檜妻系王■妹，無出，&#29114;系王■庶子，檜被金擄去，■妻出&#29114;為檜後，名目上是為檜承宗，暗地裡是因■妒寵。不愧為長舌妻之嫂。至檜自金歸，即率&#29114;見檜，檜心頗喜，遂命&#29114;為繼子。&#29114;既掌國史，進建炎元年至紹興十二年日曆，凡五百九十卷，所有前時詔書章疏，稍侵及檜，即改易焚棄。且自誦檜功德，約二千餘言。浼著作郎王揚英、周執高呈獻高宗。王、周俱得顯秩。檜又禁私家著述，遇有守正闢邪諸學說，輒視為曲學旁門，一律查毀，不得梓行。到了紹興十五年，&#29114;升任翰林學士，兼官侍讀。未幾，賜檜甲第，並緡錢金帛。又未幾，高宗親幸檜第，凡檜妻以下，皆加恩貤封。又未幾，御書「一德格天」四字，賜檜家立匾閣中。又未幾，許檜立家廟，御賜祭器，真是恩遇優渥，享盡榮華，比那徽宗時代的蔡京，且有過無不及哩。<br>　　當時中外官吏，揣摩迎合，競稱檜為聖相，幾乎&#33263;、夔、稷、契，尚不足比。自是稱祥言瑞，諸說又復紛起。雨雪稱賀，海清稱賀，日食不見又稱賀。知虔州薛弼上言，朽柱中忽現文字有「天下太平年」五字。五字出於朽柱，就使真確，亦不足謂祥瑞。檜執奏以聞，詔付史館。高宗越發偷安，視臨安為樂國，不再巡幸江上了。檜又竄洪皓，流胡銓，貶鄭剛中，且必欲害死趙鼎，令吉陽軍隨時檢察，每月俱報趙鼎存亡。鼎遣人至家，遺書囑汾道：「秦檜必欲殺我，我死汝輩尚可無虞，否則恐禍及全家了。」書發後，復自書墓石，記鄉里及除拜歲月，且寫了聯語十四字，作為銘旌。上聯云：「身騎箕尾歸天上」，下聯云：「氣作山河壯本朝」。又作遺表乞歸葬，遂絕粒而死。總計南宋賢相，趙鼎稱首。鼎既歿，遠近銜悲。參政段拂聞訃歎息，為檜所聞，竟降拂為資政殿大學士，旋且褫職，謫居興國軍。<br>　　至紹興十八年，有詔令秦&#29114;知樞密院事，檜問僚屬胡寧道：「兒子近除樞密，外議何如？」寧答道：「外議謂公相謙沖，必不效蔡京所為。」檜聽了此語，心中雖很是懷怨，口中卻不能不道一「是」字。歸與子&#29114;商議，只好由&#29114;具疏乞辭，掩飾耳目。&#29114;因罷為觀文殿學士，位次右僕射，尋又加授少保。檜心猶未懌，欲將生平反對的人物，一網打盡，直教他子子孫孫，永遠不能翻身，然後可泄盡宿忿，任所欲為。就使將南宋半壁篡取了來，也是唾手的事情。直揭檜意，並非虛誣。籌畫已定，便按次做去。先是紹興八年，第一次與金議和，廷臣嘖有煩言，檜獨引吏部尚書李光，入為參政，並署和議。光始為檜所欺，因和圖治，後見檜撤守備，黜諸將，才知檜純是歹意，入朝時，面與檜爭。檜大為怫然，光遂去職。檜餘怒未息，累謫光至藤、瓊諸州。至紹興二十年，由兩浙轉運副使曹泳，訐稱光次子孟堅，錄記父光所作私史，語涉譏訕，請即查辦。檜入朝奏白高宗，乞懲光父子罪，光遇赦不赦。孟堅流戍峽州，又有胡寅、程瑀、潘良貴、宗潁、張燾、許忻、賀允中、吳元許八人，均坐光私黨，一應黜逐。此時的高宗，已被檜欺詐脅迫，毫無主意，簡直是木偶一般，便即唯唯聽從。檜大踏步，趨出朝堂，登輿而歸。<br>　　行至中途，忽有一壯士突出，遮住秦檜肩輿，從腰間拔出利刃，向檜刺去。偏檜命未該死，連忙把身一閃，這刀鋒只戳入輿中坐板，並不傷及檜身。那壯士拔刀費事，旁邊走過秦氏家將，七手八腳，把壯士打倒，上前捉住壯士。可惜當時沒有炸彈。檜雖倖免害，這一驚也是不小，當命左右帶著刺客，隨輿至家。驚魂少定，叫左右將壯士牽到階前，厲聲問道：「你是何人？擅敢大膽行刺！想總有人主唆，快說出來，我便饒你！」那壯士面不改色，也抗聲怒罵道：「似你這般奸賊，欺君誤國，哪個不想食你肉？寢你皮？我姓施名全，現為殿前小校，意欲為天下除奸，生前不能誅你，死後必為厲鬼，勾你奸魂，看你逃到哪裡去！」雖不能殺檜，恰也罵得爽快。檜被他痛詈，氣得發抖，急命將施全拿交大理獄中，越宿全被磔死。檜經此一嚇，派家將五十名，各持長梃，作為護衛，居則司閽，出必隨護。但自此夢寐不安，時覺冤魂纏繞，免不得釀成一種怔忡病症，整日裡延醫調治，參茸等物，服了無數，才覺有點起色。高宗特地賜假，且詔執政赴檜第議事。檜因病已少愈，乃肩輿入朝，有詔令檜孫壎堪扶掖升殿，免拜跪禮。還第以後，復思大興黨獄，誅鋤善類。念念不忘。<br>　　湊巧太傅韓世忠病歿，檜心中益歡。從前韋太后南還，因金人畏憚韓、岳，很加器重，岳已遇害，惟韓尚存，迎鑾時，即特別召見，慰勞備至，後來且時加慰問，令高宗垂念功臣，晉封他為咸安郡王。韓雖不預政事，檜因兩宮向他敬禮，尚有所憚。至韓已去世，無一足畏。聞王庶病死貶所，庶子之奇、之荀撫棺慟哭，曾有「誓報父仇」等語，遂命將之奇流戍海州，之荀流戍容州。且因趙鼎雖死，子姪尚多，竟欲斬草除根，藉杜後患，密謀了好幾載，苦被老病侵尋，屢致中輟，直延到紹興二十五年，潭州郡丞汪召錫，密告知泉州趙令■，太祖五世孫。曾觀檜家廟記，口誦：「君子之澤，五世而斬」二語。檜即謫令■至汀州。嗣聞趙鼎子汾飲餞令■，因大喜道：「此次在我手中了。」遂暗囑侍御史徐■，劾奏趙汾與令■飲別厚■，必有奸謀。有詔逮汾與令■至大理鞫問。汾等被逮下獄，檜嗾獄吏脅汾自誣，與張濬、李光、胡寅、胡銓等五十三人，共謀大逆。獄吏承旨，不管汾誣供與否，竟捏造了一篇供狀，獻與秦檜。檜坐一德格天閣下，瞧到此狀，喜歡的了不得，當下取過筆來，意欲加入數語，格外鍛鍊，不意這筆桿竟會作怪，好似有千鈞力量，手力幾不能勝。檜大為驚詫，向上一瞧，忽不覺大叫一聲道：「阿喲，不好了！」道言未絕，身子往後一仰，隨椅倒地。正是：<br>　　惡貫已盈褫巨魄，忠臣有後慶更生。<br>　　畢竟秦檜是否死去，容待下回續詳。<br>　　高宗不忘母后，因欲屈己求和，無識者或以為孝。亦思二帝未歸，中原陸沉，恝情於父兄，而獨睠懷於一母，盡孝者固如是乎？況朱仙鎮之捷，兀朮膽落思歸，兩河人士，翹待王師，設無金牌之召，而令岳武穆即日渡河，韓、劉等相繼並進，安知不可直搗黃龍，迎還父母兄妻耶？顧乃聽信賊檜，讒害忠良，向虜稱臣，僅歸一母，甚且今日封檜，明日賜檜，凡檜家妻妾子孫，無不累邀榮典，高宗猶有人心，應不至愚昧若此。其所以與檜相契者，貪位苟安，拒兄攘國，為賊檜逆揣而知，有以劫持於無形耳。忠哉施全，捨生取義，雖不即誅檜，而檜之魂魄，已因之沮喪。厥後大獄之不成，未始非一擊一詈之陰為所怵也。檜死而南宋少寧，天不欲亡藝祖之後，乃為之綿延一線也歟。　<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=74.htm>上一篇</a> &nbsp;&nbsp;&nbsp;&nbsp; <a href=76.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>