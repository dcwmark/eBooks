<html>
<head>
<title>開放文學--歷史通俗演義 - 宋史--第十三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=11.htm>上一篇</a> &nbsp;&nbsp;&nbsp;&nbsp; <a href=13.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第十三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>吳越王歸誠納土　北漢主窮蹙乞降</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說太宗即位以後，當即改元，轉瞬間即為太平興國二年。有詔改御名為炅。音炯。至太祖葬後，即將開寶皇后，遷居西宮。太宗元配尹氏，為滁州刺史尹廷勛女，不久即歿，繼配魏王符彥卿第六女，於開寶八年病逝。太宗嗣立為帝，追冊尹氏為淑德皇后，符氏為懿德皇后，惟中宮尚在虛位，只有李妃一人，與太宗很相親愛，生女二人，以次夭歿，繼生子名元佐，後封楚王，又次生子名元侃，就是將來的真宗皇帝，開寶中封隴西郡君。太宗進封夫人，正擬冊她為後，偏李氏又復生病，病且日劇，於太平興國二年夏月，竟爾去世。後位未定，何必急急徙嫂，此與暮冬改元更名為炅之意，同一無兄之心，寧待後日之逼死二姪耶？翌年，始選潞州刺史李處耘第二女入宮，至雍熙元年，乃立李氏為後，這且慢表。<br>　　且說太平興國三年三月，吳越王錢俶，與平海軍節度使陳洪進，相繼入朝。錢俶履歷，已見前文，獨陳洪進未曾提及，容小子約略敘明。洪進，泉州人，系清源節度使留從效牙將，從效受南唐冊命，節度泉、漳等州，號為清源軍，並封鄂國公晉江王。從效歿後無嗣，兄子紹鎡繼立，年尚幼，洪進誣紹鎡將附吳越，執送南唐，另推副使陳漢思為留後，自為副使。尋復迫漢思繳印，將他遷居別墅，復遣人請命南唐，只說是漢思老耄，不能治事，自己為眾所推，權為留後。唐主李煜，信為真情，即命他為清源軍節度使。嗣因宋太祖平澤、潞，下揚州，取荊、湖，威震華夏，旁達海南。洪進大懼，忙遣衙將魏仁濟間道至汴，上表宋廷，自稱清源軍節度副使，權知泉南州軍府事。因漢思昏耄無知，暫攝節度印，恭候朝旨定奪，太祖遣使慰問，自是朝貢往來，累歲不絕。乾德二年，詔改清源軍為平海軍，即以洪進為節度使，賜號推誠順化功臣。開寶八年，江南平定，洪進心益不安，遣子文灝入貢。太祖因詔令入朝，洪進不得已起行，至南劍州，聞太祖駕崩，乃回鎮發喪。太宗三年，加洪進檢校太師，次年春季，洪進入覲宋廷，太宗賜錢千萬，白金萬兩，絹萬匹，禮遇優渥。洪進遂獻上漳、泉二州版圖，有詔嘉納，授洪進為武寧節度同平章事，賜第京師。敘陳洪進事，簡而不漏。為這一番納土，遂令吳、越十三州土地，亦情願拱手出獻，歸入宋朝。吳越王錢俶，正在入覲，聞洪進納土事，未免震竦，乃上表乞罷所封吳越國王，及撤銷天下兵馬大元帥，並書詔不名的成命，情願解甲歸田，終享天年。真是鼠膽。太宗不許。俶臣崔冀進言道：「朝廷意旨，不言可知。大王若不速納土，禍且立至了。」俶尚在遲疑，左右俱爭言未可。崔冀復厲聲道：「目今我君臣生命，已在宋主手中，試思吳、越距此，約有千里，除非身生羽翼，或得飛還，否則如何脫離？不若見機納土，免蹈危機。」俶聞言乃決，當於次日奉表道：<br>　　臣俶慶遇承平之運，遠修肆覲之儀，宸眷彌隆，寵章皆極。斗筲之量，實覺滿盈，丹赤之誠，輒茲披露。臣伏念祖宗以來，親提義旅，尊戴中京，略有兩浙之土田，討平一方之僭逆，此際蓋隔朝天之路，莫諧請吏之心。然而稟號令於闕廷，保封疆於邊徼，家世承襲，已及百年。今者幸遇皇帝陛下，嗣守丕基，削平諸夏，凡在率濱之內，悉歸輿地之圖，獨臣一邦，僻介江表，職貢雖陳於外府，版籍未歸於有司﹔尚令山越之民，猶隔陶唐之化，太陽委照，不及蔀家，春雷發聲，不為聾俗，則臣實使之然也。莫大焉！不勝大願，願以所管十三州，獻於闕下執事，其間地裡名數，別具條析以聞，伏望陛下念奕世之忠勤，察乃心之傾向，特降明詔，允茲至誠。謹再拜上言。<br>　　表既上，太宗當然收納，下詔褒美道：<br>　　表悉！卿世濟忠純，志遵憲度，承百年之堂構，有千里之江山。自朕纂臨，聿修覲禮，睹文物之全盛，喜書軌之混同，願親日月之光，遽忘江海之志。甲兵樓&#27257;，既悉上於有司，山川土田，又盡獻於天府，舉宗效順，前代所無，書之簡編，永彰忠烈。所請宜依，借光卿德！<br>　　越日，又封俶為淮海國王，及他子弟族屬，也有一篇駢體的詔諭道：<br>　　蓋聞漢寵功臣，聿著帶河之誓，周尊元老，遂分表海之邦。其有奄宅勾吳，早綿星紀，包茅入貢，不絕於累朝，羽檄起兵，備嘗於百戰﹔適當輯瑞而來勤，爰以提封而上獻。宜遷內地，別錫爰田，彌昭啟土之榮，俾增書社之數。吳越國王錢俶，天資純懿，世濟忠貞，兆積德於靈源，書大勛於策府。近者，慶衝人之踐阼，奉國珍而來朝，齒革羽毛，既修其常貢，土田版籍，又獻於有司。願宿衛於京師，表乃心於王室。眷茲誠節，宜茂寵光，是用列西楚之名區，析長淮之奧壤，建茲大國，不遠舊封，載疏千里之疆，更重四征之寄，疇其爵邑，施及子孫，永夾輔於皇家，用對揚於休命。垂厥百世，不其偉歟！其以淮南節度管內，封俶為淮海國王，仍改賜寧淮鎮海崇文耀武宣德守道功臣，即以禮賢宅賜之。子惟俶為節度使兼侍中，惟治為節度使，惟演為團練使，惟灝暨姪鬱昱，並為刺史，弟儀信並為觀察使，將校孫承祐、沈承禮並為節度使，各守爾職，毋替朕命！<br>　　<br><br>　　嗣是命范質長子范旻，權知兩浙諸州軍事，所有錢氏緦麻以上親屬，及境內舊吏，統遣至汴京，共載舟一千零四十四艘。吳、越自錢鏐得國，歷五世，共八十一年而亡。東南一帶，盡為宋有，太宗乃力謀統一，擬興師往伐北漢。左僕射薛居正等，多言未可，更召樞密使曹彬入議，曹彬獨言可伐。太宗道：「從前週世宗及太祖俱親征北漢，何故未克？」想是薛居正等所陳之語。彬答道：「周世宗時，史彥超兵&#28291;石嶺關，人情驚擾，所以班師。太祖頓兵草地，適值暑雨，軍士多疾，是以中止。這並非由北漢強盛，無可與敵呢。」太宗道：「朕今日北征，卿料能成功否？」彬又答道：「國家方盛，兵甲精銳，欲入攻太原，譬如摧枯拉朽，何患不成？」太宗遂決意興師，任潘美為北路招討使，率崔彥進、李漢瓊、劉遇、曹翰、米信、田重進等，四路進兵，分攻太原。又命邢州判官郭進，為太原石嶺關都部署，阻截燕、薊援師。<br>　　北漢主劉繼元，聞宋師大舉，急遣使向遼求救。先是開寶八年，遼曾通使宋廷，願修和好，太祖曾答書許諾。至是遼遣撻馬官名，系扈從官。長壽南來，入謁太宗，問明伐漢的情由，太宗道：「河東逆命，應當問罪。若北朝不援，和約如故，否則惟有開戰呢。」長壽悻悻自去。太宗料遼必往助，恐有劇戰，因下詔親征，藉作士氣。當擬命齊王廷美職掌留務。廷美倒也愜意，惟開封判官呂端，入白廷美道：「主上櫛風沐雨，往申弔伐，王地處親賢，當表率扈從，若職掌留務，恐非所宜，應請裁奪為是。」廷美乃請扈駕同行，太宗改命沈倫為東京留守，王仁贍為大內都部署，自率廷美等北征。到了鎮州，接著郭進捷報，已將遼兵擊退石嶺關外，可無懮了。太宗大喜。原來遼主賢得長壽還報，遣宰相耶律沙為都統，冀王敵烈一譯作迪裡。為監軍，領兵救漢，至白馬嶺，遙見宋軍阻住前面，約有好幾營扎住。耶律沙語敵烈道：「前面有宋師扼守，不宜輕進，我軍且阻澗為營，申報主子，再乞添兵接應，方不致&#24734;。」敵烈道：「丞相也太畏怯了。我看前面的宋營，至多不過萬人，我兵與他相較，眾寡相等，何勿趁著銳氣，殺將過去？丞相若果膽小，盡可在後押陣，看我上前踏平宋營哩。」要去尋死，盡可向前。耶律沙道：「並非膽怯，惟出兵打仗，總須小心為要。」虧有此著，才得免死。敵烈不從，耶律沙忙遣將校，返報遼主，一面隨敵烈前行。約裡許，即至澗旁，敵烈自恃驍勇，爭先渡澗，部兵亦搶過澗去，三三五五，不復成列，猛聽得一聲炮響，宋軍自營內突出，來殺遼兵。遼兵尚未列陣，不意宋軍猝至，先嚇得手忙腳亂，膽落魂銷。敵烈不管死活，還是向前亂闖，湊巧碰著郭進，兩馬相交，戰到三四十合，被郭進賣個破綻，手起刀落，劈敵烈於馬下。該死得很！是時耶律沙尚未渡澗，正思上前救應，那遼兵已逃過澗來，反衝動耶律沙軍的陣腳。宋軍又乘勝追擊，盡行渡澗，爭殺耶律沙軍。耶律沙如何抵擋，只好策馬返奔。遼兵只恨腳短，逃得不快，要吃宋軍的刀頭面，宋軍也毫不容情，殺一個，好一個，追一程，緊一程，郭進且下令軍前，須擒住耶律沙，方准收軍。軍士得令，奮勇力追，不防斜刺裡殺到一支人馬，來救遼兵，截住宋軍。看官道是何來？乃是遼將耶律斜軫，斜軫一譯色軫。奉了主命，接應前軍，途次遇了耶律沙軍報，急從間道疾趨，來做幫手，剛遇耶律沙敗北，正好仗著一支生力軍，救應耶律沙，抵敵宋軍。郭進見遼兵得救，即勒馬止追，整隊回師。耶律沙亦引兵退去，兩下罷戰。<br>　　郭進回至石嶺關，馳書奏捷。太宗遂自鎮州出發，進逼太原。時北路招討使潘美等，屢敗漢兵，直抵太原城下，築起長圍，四面合攻，自春徂夏，累攻不息。城中專望遼援，日久不至，又遣健足從間道赴遼，齎奉蠟丸帛書，催促援師。哪知遼兵已被郭進擊退，所遣急足，又為進所捕住，斬首示眾。繼元聞報大懼，甚至寢食不安，虧得建雄軍節度使劉繼業，入城助守，晝夜不懈，尚得苟延。推重劉繼業。至太宗馳至，親督衛士，猛力攻撲，毀去城堞無數，均由劉繼業冒險修築，仍得堵住。太宗見城不能下，手書詔諭，勸繼元出降。守卒不納，繼元亦無從知悉。太宗再令攻城，城上矢石如雨，擊退宋軍。馬軍都軍頭輔超，氣憤的了不得，大呼道：「偌大城池，有這般難攻麼？如有壯士，快隨我來，好登城立功！」言畢，有鐵騎軍呼延贊等，踴躍而出，隨著輔超，駕梯而上。輔超攀堞欲登，適為劉繼業所見，急命長槍手攢刺輔超，輔超用刀格鬥，不肯退步，怎奈雙手不敵四拳，終被戳傷了好幾處，不得已退歸城下，解甲審視，身受十三創，血跡模糊。太宗嘉他忠勇，面賜錦袍銀帶，並令休息後營。輔超尚不肯休，自言翌晨定要入城，雖死無恨。到了詰朝，果然一馬躍出，復去登城，梯甫架就，身上已疊中八矢，他左手執盾，右手執刀，尚擬冒死直上，幸由太宗聞悉，忙傳令輔超回營，才得不死。寫輔超處，正是寫劉繼業。太宗乃禁士登城，只命弓弩手萬名，排列陣前，蹲甲交射。矢集城上如蝟毛，每給矢必數萬。繼元用十錢購一矢，約得數百萬支，仍還射宋軍，又支持了月餘。外援不至，餉道又絕，太宗屢射書城中，招降將士。城中宣徽使范超，逾城出降，宋軍疑是奸細，不待細問，竟將他一刀兩段。繼元聞范超降宋，也將范超妻小，一一殺死，投首城下。真是冤枉。太宗聞范超枉死，又得他妻小首級，不禁悲悼，令將士置棺斂葬，親往賜祭。城內守將瞧著，又感動起來。指揮使郭萬超，復密令軍士縋城約降，太宗與他折矢為誓，決不加害。郭萬超遂潛行出城，投奔宋營。太宗格外優待。自是繼元帳下諸衛士，多半出降。太宗又草詔諭繼元道：<br>　　越王吳主，獻地歸朝，或授以大藩，或列於上將，臣僚子弟，皆享官封。繼元但速降，必保終始，富貴安危兩途，爾宜自擇！<br>　　這詔頒到城下，城中總算接待宋使，引見繼元。繼元讀詔畢，沈吟半晌，方答宋使道：「果蒙宋天子優禮，謹當遵旨！」宋使出城報命，待了半日，未見繼元出降消息，宋軍又憤不可遏，銳意攻城。太宗又出諭將士，只說是：「城陷害民，不如少待，俟明日尚未出降，當即破城」等語。無非籠絡城中士卒。宋軍乃少退。是夕，繼元遣客省使李勛奉表請降，太宗賜勛襲衣金帶，銀鞍勒馬，另遣通事舍人薛文寶，同勛入城，齎詔慰諭。翌日黎明，太宗幸城北，親登城台，張樂設宴。繼元率官屬出城，縞衣紗帽，待罪台下。太宗召使升台，傳旨特赦，且封繼元為檢校太師右衛上將軍，授爵彭城郡公，給賜甚厚，繼元叩首謝恩。太宗即命繼元下台，導宋軍入城，偏城上立著金甲銀鍪的大將，高聲呼道：「主子降宋，我卻不降，願與宋軍拼個死活。」宋軍仰首上望，那將不是別人，就是北漢節度使劉繼業。當下走報太宗，太宗愛繼業忠勇，很欲引為己用，至是令繼元好言撫慰。繼元乃遣親信入城，與言不得已的苦衷，不如屈志出降，保全百姓為是。繼業大哭一場，北面再拜，乃釋甲開城，迎入宋軍。太宗入城後，召見繼業，立授右領軍衛大將軍，並加厚賜。繼業原姓楊，太原人氏，因入事劉崇，賜姓為劉。降宋後仍復原姓，以業字為名，後人稱為楊令公，便是此人，自是北漢遂亡。小子有詩詠道：<br>　　晉陽卅載據雄封，徒仗遼援保漢宗。<br>　　兩代螟蛉空入繼，速亡總自主昏庸。<br>　　欲知北漢降後情形，且待下回再表。<br>　　宋初各國，吳越最稱恭順，而其見機納土，免害生靈，亦不可謂非造福浙民。天下將定，一隅必不能終守，何若奉表齎獻之為愈乎？浙人拜賜，迄今未忘，廟祀而屍祝之，宜也。北漢則異是，恃遼為援，固守堅城，至於餉盡援絕，方出降宋，顧視軍民，傷亡已不少矣。且以數十萬銳卒，攻一太原，數月始下，宋師老矣，再圖燕、薊，尚可得耶？故北漢之降，不足為宋幸，而劉繼元之罪案，亦自此可定矣。　<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=11.htm>上一篇</a> &nbsp;&nbsp;&nbsp;&nbsp; <a href=13.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>