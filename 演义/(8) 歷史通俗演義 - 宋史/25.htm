<html>
<head>
<title>開放文學--歷史通俗演義 - 宋史--第二十六回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=24.htm>上一篇</a> &nbsp;&nbsp;&nbsp;&nbsp; <a href=26.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第二十六回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>王沂公劾奸除首惡　魯參政挽輦進忠言</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說丁謂攬權用事，與李迪甚不相&#24650;。謂擅專黜陟，除吏多不使與聞，迪憤然語同列道：「迪起布衣至宰相，受恩深重，如有可報國，死且不恨，怎能黨附權幸，作自安計？」於是留心伺察，不使妄為。是時陳彭年已死，王欽若外調，劉承珪亦失勢，五鬼中幾至寥落，只有林特一人，尚圂跡朝班。謂欲引林特為樞密副使，迪不肯允。謂悻悻與爭，迪遂入朝面劾，奏稱：「丁謂罔上弄權，私結林特、錢惟演，且與曹利用、馮拯相為朋黨，攪亂朝事。寇準剛直，竟被遠謫，臣不願與奸臣共事，情願同他罷職，付御史台糾正。」這數語非常激烈，惹動真宗怒意，竟命翰林學士劉筠草詔，左遷迪知鄆州，謂知河南府。翌日，謂入朝謝罪，真宗道：「身為大臣，如何或迪相爭？」謂跪對道：「臣何敢爭論！迪無故詈臣，臣不得不辯。如蒙陛下特恩赦宥，臣願留侍朝廷，勉酬萬一。」居然自作毛遂。真宗道：「卿果矢志無他，朕何嘗不欲留卿。」謂謝恩而出，竟自傳口詔，復至中書處視事﹔且命劉筠改草詔命。筠答道：「草詔已成，非奉特旨，不便改草。」名足副實，不愧竹筠。謂乃另召學士晏殊草制，仍復丁謂相位。筠慨然道：「奸人用事，何可一日與居？」因表請外用，奉命出知&#24208;州。<br>　　既而真宗頒詔：「此後軍國大事，取旨如故，餘皆委皇太子同宰相樞密等，參議施行。」太子固辭不許，乃開資善堂議政。看官！你想太子年才十一，就使天縱聰明，終究少不更事。此詔一下，無非令劉後增權，丁謂加燄，內外固結，勢且益危。可巧王曾召回汴京，仍令參知政事，他卻不動聲色，密語錢惟演道：「太子幼衝，非中宮不能立，中宮非倚太子，人心亦未必歸附。為中宮計，能加恩太子，太子自平安了。太子得安，劉氏尚有不安麼？」先令母子一心，然後迎刃而解。惟演答道：「如參政言，才算是國家大計呢。」當下入白劉後。後亦深信不疑。原來惟演性善逢迎，曾將同胞妹子，嫁與劉美為妻。銀匠得配貴女，真是妻榮夫貴。因此與劉後為間接親戚，所有稟白，容易邀後親信。王曾不告他人，獨告惟演，就是此意。<br>　　過了天禧五年，真宗又改元乾興，大赦天下，封丁謂為晉國公，馮拯為魏國公，曹利用為韓國公。元宵這一日，親御東華門觀燈，非常欣慰。偏偏樂極悲生，數殘壽盡，仲春月內，真宗又復病發，連日不癒，遣使禱祀山川，病反加劇，未幾大漸，詔命太子禎即皇帝位，且面囑劉後道：「太子年幼，寇準、李迪，可托大事。」人之將死，其言也善。言至此，已不能成辭，溘然晏駕去了。總計真宗在位，改元五次，共二十六年，壽五十五歲。劉後召丁謂、王曾等入直殿&#24208;，恭擬遺詔，並說奉大行皇帝特命，由皇后處分軍國重事，輔太子聽政。曾即援筆起草，於皇后處分軍國重事間，嵌入一個權字。丁謂道：「中宮傳諭，並沒有權就意思，這權字如何添入！」曾正色道：「我朝無母后垂簾故事。今因皇帝衝年，特地從權，已是國家否運，加入權字，尚足示後。且增減制書，本相臣分內事，祖制原是特許。公為當今首輔，豈可不鄭重將事，自亂典型麼？」理直氣壯。謂乃默然。至草詔擬定，呈入宮禁。劉後已先聞曾言，不便改議，就把這詔書頒示中外。太子禎即位柩前，就是仁宗皇帝，尊劉後為皇太后，楊淑妃為皇太妃。中書樞密兩府，因太后臨朝，乃是宋朝創制，會集廷議。曾請如東漢故事，太后坐帝右側，垂簾聽政。丁謂道：「皇帝幼衝，凡事總須由太後處置，但教每月朔望，由皇帝召見群臣，遇有大政，由太后召對，輔臣議決。若尋常小事，即由押班傳奏禁中，蓋印頒行便了。」曾勃然道：「兩宮異處，柄歸宦官，豈不是隱兆禍機麼？」名論不刊。謂不以為然。群臣亦紛議未決。哪知謂竟潛結押班內侍雷允恭，密請太后手敕，竟如謂議頒發下來。大眾不敢反對，謂很是得意。雷允恭即由是擅權，還虧王曾正色立朝，宮廷內外，尚無他變。<br>　　嗣封涇王元儼為定王，贊拜不名。元儼系太宗第八子，素性嚴整，毅不可犯，內外崇憚豐彩，各稱為八大王。俗小說中誤稱德昭為八大王。命丁謂為司徒兼侍中尚書左僕射，馮拯為司空兼侍中樞密尚書右僕射，曹利用為尚書左僕射兼侍中。三人朋比為奸，謂尤驕恣。劉後因冊立時候，李迪諫阻，引為深恨。謂事事欲取太后歡心，更因與寇準有嫌，索性將兩人目為朋黨，復添入迪、准故友，奏請一一坐罪。太后自然照允，即命學士宋綬草詔，貶准為雷州司戶參軍，迪為衡州團練副使，連曹瑋也謫知萊州。王曾入語丁謂道：「罰重罪輕，還當斟酌。」謂捻須微笑道：「居停主人，恐亦未免。」曾乃不便固爭。原來准在京時，曾嘗將第舍假准，所以謂有此說。謂又授意宋綬，令加入「春秋無將，漢法不道」二語。綬雖不敢有違，但此外卻還說得含糊。及草詔成後，謂意未足，竟提筆添入四語，看官道他甚麼話兒？乃是「當丑徒干紀之際，屬先帝違豫之初，罹此震驚，遂致沈劇。」這種鍛鍊周內的文字，頒示都中。都人士莫不呼冤，也編成四句俚詞道：「欲得天下寧，須拔眼前丁。欲得天下好，不如召寇老。」謂不恤人言，遣使促迪速行，又令中官齎敕詣准，特賜錦囊，貯劍馬前，示將誅戮狀。准在道州，方與郡官宴飲，忽郡倅入報中使到來，有懸劍示威情形。郡官卻不禁失色，獨准形神自若，與郡官邀中使入庭，從容與語道：「朝廷若賜准死，願見敕書。」中使無可措辭，乃登堂授敕。准北面拜受，徐徐升階，邀中使入宴，至暮乃散。中使自去，准亦即往雷州。<br>　　<br><br>　　是時真宗陵寢，尚未告成，命丁謂兼山陵使，雷允恭為都監。允恭與判司天監邢中和，往勘陵址，中和語允恭道：「山陵上百步，即是佳穴，法宜子孫。但恐下面有石，兼且有水。」允恭道：「先帝嗣育不多，若令後世廣嗣，何妨移築陵寢。」中和道：「山陵事重，踏勘復按，必費時日，恐七月葬期，不及遵制，如何是好？」允恭道：「你盡管督工改築，我走馬入白太后，定必允從。」心尚可取，跡實專橫。中和唯唯而退。允恭即日還都，進謁太后，請改穿陵穴。太后道：「陵寢關係甚大，不應無端更改。」允恭道：「使先帝得宜子孫，豈非較善？」太后遲疑半晌，復道：「你去與山陵使商議，決定可否？」允恭乃出語丁謂。謂無異言，再入奏太后。太后才准所請，命監工使夏守恩，領工徒數萬名，改穿穴道。起初掘土數尺，即見亂石層疊，大小不一。好容易畚去亂石，忽湧出一泓清水，片刻間變成小池，工徒大嘩。夏守恩亦覺驚懼，不敢再令動工，即遣內使毛昌達奏聞。<br>　　太后責問允恭，並及丁謂。謂尚袒護允恭，但請另遣大臣按視。王曾挺然願往，當日就道。不到三日，即已回都﹔時已近夜，入宮求見，且請獨對。太后即召曾入內。曾叩首畢，竟密奏道：「臣奉旨按視陵寢，萬難改移。丁謂包藏禍心，暗中勾結允恭，擅移皇堂，置諸絕地。」此是王沂公用詐處，但為鋤奸計，不得不爾。太后聞言，不由的大怒道：「先帝待謂有恩，我待謂亦不薄，誰知他卻如此昧良。」隨語左右道：「快傳馮拯進來！」未幾馮拯進見，太后尚怒容滿面，嚴諭馮拯道：「可恨丁謂，負恩構禍，若不將他加刑，是沒有國法了。雷允恭外結大臣，更屬不法，你速發衛士拿下丁、雷，按律治罪！」馮拯聽了此旨，幾嚇得目定口呆，不能置詞。太后復道：「你敢是丁謂同黨麼？」一語驚人，使馮拯無可置喙。馮拯忙免冠叩首道：「臣何敢黨謂？但皇帝初承大統，即命誅大臣，恐駭天下耳目，還乞太后寬容！」仍是庇護。太后聽了，面色少霽，乃諭道：「既這般說，且去拿問雷允恭，再行定奪。」拯乃退出，即遵旨將允恭拿下，立即訊鞫定讞，勒令自盡。邢中和一並伏罪，並抄沒允恭家產，查出丁謂委托允恭，令後苑工匠造金酒器密書，及允恭托謂薦保管轄皇城司，及三司衙門書稿，並呈太后。太后召集廷臣，將原書取示，因宣諭道：「丁謂、允恭，交通不法，前日奏事，均言與卿等已經議決，所以多半照允。今營奉先帝陵寢，擅行改易，若非按視明白，幾誤大事。」馮拯等均俯伏道：「先帝登遐，政事統由丁、雷二人解決，他嘗稱得旨禁中，臣等莫辨虛實。幸賴聖明燭察，始知奸狀，這正是宗社幸福呢！」急忙自身卸火，這是小人常態。當下召中書舍人草諭，降丁謂為太子少保，分司西京。這諭旨榜示朝堂，頒布天下。擢王曾同平章事，呂夷簡、魯宗道參知政事，錢惟演為樞密使。夷簡系蒙正從子，從前真宗封岱祀汾，兩過洛陽，均幸蒙正私第，且問蒙正諸子可否大用？蒙正答稱：「諸子無能，惟姪夷簡有宰相才。」及真宗還都，即召夷簡入直，累擢至知開封府，頗有政聲，至是乃入為參政。宗道曾為右正言，剛直無私，真宗嘗稱為魯直，故此時連類同升。王曾即請太后匡輔新君，每日垂簾聽政，太后方才允行。<br>　　先是丁謂家中，有女巫劉德妙，嘗相往來。德妙頗有姿色，與丁謂三子&#29592;通姦，謂卻未曾察悉，但教她托詞老君，偽言禍福，借以動人。於是就謂家供老君法像，入夜設醮園中，每至夜靜更深，&#29592;往交歡，彷彿一對露水夫妻。得其所哉！雷允恭亦嘗至謂家祈禱，及真宗崩後，德妙隨允恭入宮，得謁太后，應對詳明，談宮中過去事，無不具知，引得太后亦迷信起來。劉後聰穎，亦著鬼迷，況尋常婦女乎？德妙又持龜蛇二物入內，紿言出謂家山洞中，當是真武座前的龜蛇二將。謂又作龜蛇頌，說是混元皇帝，賜給德妙，俗稱龜蛇相交，德妙與&#29592;通姦，應有此賜。太后亦將信將疑。至謂已坐罪，乃將德妙系獄，令內侍刑訊。德妙一一吐實，當然坐罪，並貶謂為崖州司戶參軍。謂子&#29592;奸案並發，一並除名。學士宋綬，奉旨草詔，首四語即為「無將之戒，舊典甚明，不道之辜，常刑罔赦。」朝論稱快。報應何速？<br>　　謂竄謫崖州，須經過雷州境內，寇準遣使持一蒸羊，作為贈品。謂領謝後，且欲見准，准固辭不見。家僮謀刺謂報仇，准不許，杜門縱家僮飲博，及謂已去遠乃止。時人為之詠道：「若見雷州寇司戶，人生何處不相逢？」這兩語傳誦不衰。觀過知仁，於此可見？越年，准徙為衡州司馬，尚未赴任，忽患病劇，即遣人至洛中取通天犀帶，沐浴更衣，束帶整冠，向北面再拜，呼僕役拂拭臥具，就榻而逝。這通天犀帶系太宗所賜，夜視有光，稱為至寶，准因此必欲殮葬。返柩西京，道出公安，人皆路祭，插竹焚紙。逾月枯竹生筍，眾因為之立廟，號竹林寇公祠。准少年富貴，性喜豪奢，往往挾妓飲酒，不拘小節。有妾蒨桃以能詩名。准歿後十一年，始奉詔復官，賜諡忠愍。丁謂在崖州三年，轉徙雷州，又五年復徙道州。後以秘書監致仕，病歿光州。尚有詔賜錢十萬，絹百匹，這且無庸細表。<br>　　且說乾興元年十月，葬大行皇帝於永定陵，以天書殉葬，廟號真宗。越年改元天聖，罷錢惟演為保大節度使，知河南府，馮拯亦因疾免職。復召王欽若入都，用為同平章事。欽若復相兩年，旅進旅退，毫無建白，只言：「皇上初政，用人當循資格，不宜亂敘」，編成一幅官次圖，獻入宮廷，便算盡職，未幾病逝。仁宗後語輔臣道：「朕觀欽若所為，實是奸邪。」少年天子，便識奸邪，仁宗原非凡主。王曾答道：「誠如聖諭。」仁宗乃擢參政張智同平章事，召知河陽軍張旻為樞密使。從前太后微時，嘗寓旻家，旻待遇甚厚，因此得被寵命。樞密副使晏殊上言：「旻無勛績，不堪重任」，大拂太后本意。既而晏殊從幸玉清昭應宮，家人持笏後至，殊接笏後，怒擊家人，甚至折齒。太后有詞可借，遂遣殊出知宣州。晏殊亦太粗莽，太后實是有心。別令學士夏竦繼任。竦小有才，善事逢迎，因得遷副樞密。太後稱制數年，事無大小，悉由裁決，雖頗能任賢黜邪，旻不免有心專擅。一日，參政魯宗道進謁。太后忽問道：「唐武後何如？」宗道知太后命意。亟正笏直奏道：「武後實唐室罪人。」太后復問何故？宗道又申奏道：「幽嗣主，改國號，幾危社稷，尚得謂非罪人麼？」太后默然。嗣有內侍方仲弓，請立劉氏七廟，太后召問輔臣。大家尚未發言，宗道即出班前奏道：「天無二日，民無二王，劉氏若立七廟，將何以處嗣皇？」太后為之改容，乃將此議擱置。會兩宮同幸慈孝寺，太后乘輦先發，宗道上前挽住，並抗言道：「夫死從子，古有常經，太后母儀天下，不可以亂大法，貽譏後世。」語尚未畢，太后即命停輦，待帝駕先行，然後隨往。還有樞密使曹利用，自恃勛舊，氣燄逼人，太后亦頗加畏重，第呼他為侍中，未嘗稱名。獨宗道不少撓屈，會朝時輒據理與爭，於是宮廷內外，贈他一個美名，叫作魚頭參政。小子有詩詠道：<br>　　趙宗未替敢尊劉，扶弱鋤強弭國懮。<br>　　魯直當年書殿壁，如公才不愧魚頭。<br>　　天不假年，老成復謝，不到數載宗道等又溘逝了。欲知後事，且看下回。　　<br>　　劉太后垂簾聽政，多出丁謂、雷允恭之力，故丁、雷二人，得以重用，微王曾之正色立朝，恐蕭牆之禍，亦所難免。或謂宋室無垂簾故事，曾何不據理力爭，為探本澄源之計，乃僅齗齗於一權字，究屬何補。至若准之再貶，又以居停之嫌，不復與辯，毋亦所謂患得患失者歟？不知此王沂公之通變達權，而有以徐圖挽救者也。假使操切從事，勢且遭黜，徒市直名，何裨國事？試觀丁謂之終竄窮崖，雷允恭之卒歸賜死，乃知沂分之才識，非常人所可幾矣。賊臣已去，而呂、魯等連類同升，魚頭參政，才得成名，而劉太后亦有從諫如流之美，史家或歸美魯直，實則皆沂公之功，有以致之。故本回實傳頌沂公，而魯參政其次焉者也。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=24.htm>上一篇</a> &nbsp;&nbsp;&nbsp;&nbsp; <a href=26.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>