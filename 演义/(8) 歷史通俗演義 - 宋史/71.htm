<html>
<head>
<title>開放文學--歷史通俗演義 - 宋史--第七十二回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=70.htm>上一篇</a> &nbsp;&nbsp;&nbsp;&nbsp; <a href=72.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第七十二回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>髯將軍敗敵揚威　愚參謀監軍遇害</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說岳飛奏請進取中原，詔飭從緩。飛乃召王貴等引還鄂州。張濬聞高宗未從飛奏，心甚怏怏，遂自淮上入覲，面請駕幸建康，獎勵三軍，力圖恢復。高宗意尚遲疑，會聞劉豫復欲南寇，濬申請益力。趙鼎亦勸高宗，進幸平江。高宗與張、趙二人，商議啟蹕，且欲用秦檜為行營留守。檜被斥後，本有永不復用的榜示，偏高宗是個沒有主張的主子，今日說他是惡人，明日又說他是善人。想是貴人善忘的緣故。因此罷檜逾年，又令他知溫州，尋復令知紹興府。檜性成奸詐，料知張、趙為相，和議必不可成，不若虛與周旋，暫將議和二字擱起，換了一副假面目，對待張濬、趙鼎。濬本戇直，遂以檜為可用，薦為醴泉觀使，兼官侍讀。至是高宗又欲留檜守臨安，濬當然贊成。鼎未以為然，因經濬力保，也不便多口，遂以檜為行營留守，孟庾為副，並准參決尚書省樞密院事。<br>　　高宗乃啟行至平江，濬先往江上，探察偽齊消息，諜報劉豫令子麟、姪猊，分道入寇，且有金人為助。濬半晌才道：「我料金人未必肯來，金人助豫數次，屢致失敗，難道還欲相助麼？」遂將此意入奏。嗣聞劉麟由壽春進犯合肥，劉猊由紫荊山出渦口，進犯定遠。還有反覆無常的孔彥舟，前已降宋，繼復降豫，也由光州進犯六安。張俊、劉光世俱張大敵勢，俊請益兵，光世欲退師，濬即貽書二將道：「賊豫以逆犯順，若不剿除，何以立國？朝廷養兵，正為今日，只宜進戰，不宜退保。」書發後，又接到趙鼎手書，令楊沂中急援張俊，同保合肥，於是促沂中趨濠州，與俊合兵，且特給手書道：「朝廷待統制甚厚，應及時立功，借報知遇。」這書發出，復接高宗手札，謂：「張俊、劉光世恐不足任，當令岳飛率兵東下，抵制逆豫。俊與光世等軍，不如命他退守江濱。」濬不禁憤歎道：「這事怎可使得？趙丞相日侍帝側，難道亦不加諫阻麼？」遂援筆寫了數語，令文牘員裝著首尾，即遣參謀呂祉馳奏。看官道是何語？由小子節敘如下：<br>　　俊等渡江，則無淮南，而淮南之險，與賊共有。淮南之屯，正所以屏蔽大江，使賊得淮南，因糧就運，以為久計，江南其可保乎？今正當合兵掩擊，可保必勝，若一有退意，則大事去矣。且岳飛一動，襄、漢有警，何所恃乎？願朝廷勿專制於中，使諸將有所觀望也。<br>　　奏入，又由&#24208;州馳到軍報，劉光世已退趨彩石了。濬頓足道：「光世這般畏怯，如何對敵？」道言未絕，正值呂祉馳回，入報濬道：「上已有旨，諸從公議，如各將有不用命，聽軍法從事。」濬大喜，便命呂祉馳往光世軍，傳達諭旨。祉亟往彩石，截住光世，且厲聲語道：「詔命已下，如有一人渡江，即斬以徇。」光世不覺股栗，乃仍回&#24208;州。逐節敘寫，見得軍務倥傯，非常危急，於此可窺筆法。劉猊進軍淮東，為韓世忠所拒，轉趨定遠。劉麟從淮西架三浮橋，接連渡軍，進次濛州、壽春交界。張俊出兵抵禦，相持未決。劉猊自定遠趨宣化，欲寇建康，至越家坊，適與楊沂中相遇，正待整軍交鋒，不意沂中已奮殺過來，連迎戰都屬無暇。猊料不可當，忙麾軍退去，改向合肥進發，意欲與麟合兵，集眾後進。甫抵藕塘，望見前面有官軍攔住，大纛上書一楊字，猊驚忿道：「莫非又是這髯將軍麼？」原來沂中擊退劉猊，料知猊軍必趨合肥，遂從間道進軍，趕過劉猊前面，立營待著。沂中多髯，猊因呼為髯將軍，當下劉猊據山列陣，命騎士挽弓注射，矢下如雨。沂中令統制吳錫，率勁兵五千，先行突陣，自率大軍為後應。吳錫奉令登山，前隊多中箭倒退。錫怒馬突出，左持刀，右執盾，飛步上岡，部兵見主將前進，也不管死活，拚命隨上。猊眾不及攔阻，陣勢稍動。沂中縱軍四擊，並自麾精騎，橫衝猊軍，且大呼道：「賊破了！」猊不覺駭顧，部下亦錯愕失色，頓時&#28291;亂。可巧統制張宗顏，亦奉到張濬檄文，自泗州來援合肥，正當猊眾背後，乘勢夾攻，猊眾大敗，被殺無算。猊奔至李家灣，又值張俊統兵殺來，猊嚇得魂膽飛揚，忙向前奪路，專想逃生。偏張俊不肯放他過去，指揮兵士，把他困住。猊左衝右突，不能脫身，虧得謀士李愕令猊卸甲棄盔，鑽入步兵隊裡，方免官軍注目，從斜刺裡溜出重圍，才得走脫。猊與愕狂奔數里，四顧無人，方敢少憩。事後愈覺惶，不由的痛哭起來，且用首觸愕道：「不意此次用兵，遇著一個髯將軍，真正晦氣，害得我全軍覆沒，真好苦呢！」愕問是何人？猊帶哭帶語道：「聞官軍稱他為楊殿前，大約是楊沂中哩。他真是厲害，銳不可當。」愕也自覺沒顏，只好勸慰數語，猊才止哭。俄見有敗軍數十人，騎馬逃來，已是盔甲不全，狼狽得很，喘息片刻，方語猊道：「此處非休息的地方，恐追兵又要到來了。」猊慌忙起立，向騎兵中牽得一馬，揚鞭遁去。愕亦借馬走脫。騎卒無馬可乘，不免落後，嗣經楊沂中追到，大聲呼叱，遂投械請降。沂中復趕了一程，不見劉猊，始收軍退回。為這一役，把猊眾殺死了好幾萬，收降了好幾萬，偽齊大為奪氣。劉麟聞猊初敗，已退軍數十里，不敢與張俊相持，所以俊得轉攻劉猊。至是聞猊眾盡沒，越覺喪膽，因即回去。孔彥舟也撤光州圍，引眾亟還。<br>　　<br><br>　　是時金兀朮亦屯兵黎陽，作壁上觀，未嘗進援，看官道是何故？先是劉豫發兵南侵，曾向金乞師，金主亶召群臣會議，太宗長子蒲盧虎道：蒲盧虎一作博郭勒。「先帝前日立豫，無非欲借作屏藩，使為宋害，今豫進不能取，退不能守，兵連禍結，無日休息，若屢從豫請，得一勝仗，惟豫收利，不幸致敗，我且受弊。況前年因豫出師，已遭挫損，難道尚可許他麼？」金主亶因不肯發兵，但遣兀朮駐兵黎陽，坐觀成敗。至麟、猊等敗還，且遣使詰責，說他無能。至是劉豫進退兩難，漸失金人歡心了。<br>　　張濬因劉豫各兵俱已敗退，請乘勢攻河南，且乞車駕速幸建康。偏趙鼎謂不如回蹕臨安。看官試想！高宗果欲圖恢復，理應北進，不應南退，鼎亦南宋名相，與濬&#24650;力圖功，為何濬請高宗幸建康，鼎反請回臨安呢？這其間也有一段隱情。自濬視師江上，嘗遣參謀呂祉奏事。祉與鼎言，即極力誇張，鼎不免沮抑。及返報濬時，每言鼎有意牽掣，濬信以為真，將所有憤&#25041;，形諸奏牘。高宗嘗語鼎道：「他日張濬與鼎不和，必出自呂祉一人，卿不可不防！」鼎答道：「臣與濬本如兄弟，毫無嫌怨，今既由呂祉離間，致啟濬嫌，不若留濬專政，俾得盡展才具，臣願告退。」高宗道：「俟濬歸再議。」濬與鼎俱抱公忠，既知由呂祉啟嫌，鼎何勿推誠相與？為高宗計，亦應剴切下諭，調和兩相，乃鼎告退，高宗即有再議之言，君臣兩失之矣。既而濬至平江，面請高宗進趨建康。又言：「劉光世驕情不戰，請罷免軍政。」時鼎亦在旁，奏言：「光世累代為將，無端罷免，恐將士離心，反滋不安。」濬奮然道：「朝廷方日圖恢復，尚可令驕帥逍遙，自由往返麼？現應嚴申賞罰，振作士氣，庶可入攻河南，討平逆豫。」鼎又答辯道：「河南非不可取，但得取河南，能保金人不內侵麼？平豫尚易，敵金實難。」趙鼎兩番奏辯，俱屬未當，彼因與濬有嫌，故如是云云。濬復作色道：「逆豫不平，是多一重寇敵，且株守東南，金虜亦未必不來，試思近年以來，陛下一再臨江，士氣百倍，成效已經卓著，尚可退然自沮麼？」高宗顧濬道：「卿言甚是，朕當從卿。」濬乃趨退。鼎遂力求解職，因罷為觀文殿大學士，知紹興府。越年為紹興七年，詔命陳與義參知政事，沈與求同知樞密院事。張濬復欲視師，不告與求，既得旨，與求歎息道：「這是軍國大事，我不得與聞，如何備位？」乃乞請辭官。高宗不許，未幾病歿。與求遇事敢言，朝右頗倚以為重。病歿後，上下咸哀。<br>　　越數日，忠訓郎何蘚自金歸來，報稱道君皇帝及鄭太后相繼告崩，高宗不禁大慟道：「隆祐太后愛朕如己出，不幸前已崩逝，就高宗口中，補敘隆祐之崩，亦一銷納筆法。所望太上帝後，得迎奉還朝，借盡人子孝思，哪知復崩逝異域，抱痛何如？」遂命持服守制。百官七上表，請以日易月，知嚴州胡寅，獨請服喪三年，衣墨臨戎，以化天下。高宗因欲行三年之喪，會張濬奏言：「天子孝思，與士庶不同，當思所以奉宗廟社稷，不在縞素虛文。今梓宮未還，天下塗炭，願陛下揮淚而起，斂發而趨，一怒以安天下，方為真盡孝道。」高宗乃命濬草詔，告諭群臣。外朝勉從眾請，宮中仍服喪三年。看官聽著！隆祐太后孟氏，崩逝在紹興元年四月間，享年五十九，喪祭用母后臨朝禮，所以追上尊諡，也用四字稱為昭慈獻烈皇太后。後來復改獻烈為聖獻，至道君皇帝去世，實在紹興五年四月，鄭太后去世，距道君只隔數月，年五十二，兩人俱死於五國城。高宗服孟後喪，是臨時即服的。服生父嫡母喪，直待何蘚南歸，才得聞知，因此距喪期已隔二年。當下追尊太上皇道君尊號曰徽宗，鄭太后尊諡曰顯肅。惟高宗生母韋賢妃，也從徽宗北徙，建炎初年，曾遙尊為宣和皇后。至是因鄭太后已歿，又遙尊為皇太后。本文連類並敘，故於先後夾寫中，仍標清年限。高宗且諭左右道：「宣和太后春秋已高，朕日夜記念，不遑安處，屢欲屈己講和，以便迎養，怎奈金人不許，令朕無法可施。今上皇太后梓宮未歸，不得不遣使奉迎，如金人肯歸我梓宮，並宣和太后等，朕亦何妨少屈呢！」言已，遂召王倫入朝，命為奉迎梓宮使，且語倫道：「現在金邦執政，聞由撻懶等專權，卿可轉告撻懶，還我梓宮，歸我母后，當不惜屈已修和。且河南一帶，與其付諸劉豫，不若仍舊還我，卿其善言，毋廢朕命！」倫唯唯而出，即日北去。張濬聞高宗又欲議和，即入見高宗，請命諸大將，率三軍發哀成服，北向復仇。高宗默然不答。濬退朝後，復上疏道：<br>　　陛下思慕兩宮，懮勞百姓，臣之至愚，獲遭任用，臣每感慨自期，誓殲敵仇，十年之間，親養闕然，爰及妻孥，莫之私顧。其意亦欲遂陛下孝養之心，拯生民於塗炭。昊天不弔，禍變忽生，使陛下抱無窮之痛，罪將誰執？念昔陝、蜀之行，陛下命臣曰：「我有大隙於此，刷此至恥，惟爾是屬。」而臣終隳成功，使敵無憚。今日之禍，端自臣致，乞賜罷黜，以正臣罪，臣不勝惶恐待命之至！<br>　　這疏上呈，高宗乃下詔慰留。濬再疏待罪，高宗仍不許。濬乃請乘輿發平江至建康，隨行奏對，始終不離「國恥」二字，高宗亦嘗改容流涕。既至建康，申奏劉光世沉湎酒色，不恤國事，乃下詔罷光世為萬壽觀使，令部兵改隸都督府。濬命參謀呂祉，赴&#24208;州節制劉軍，樞密副使張守諫濬道：「光世既罷，軍士未免觖望，必得一聞望素高，足以制服輿情，方可遣往，呂祉恐不可用呢。」濬不以為然。會飛自鄂入覲，高宗從容問道：「卿得良馬否？」飛答道：「臣本有二馬，材足致遠，不幸相繼以死，今所乘馬，日行只百里，已力竭汗喘，實屬駑鈍無用。可見良材是不易得呢！」高宗稱善，面授太尉，繼除宣撫使，命王德、酈瓊兩軍，受飛節制，且諭德、瓊道：「聽飛號令，如朕親行。」飛又手疏，論規復大略，最關緊要的數語，節錄如下：<br>　　金人所以立劉豫於江南，蓋欲荼毒中原，以中國攻中國，粘罕即沒黏喝。因得休兵觀釁。臣欲陛下假臣日月，便則提兵趨京、洛，據河陽、陝府、潼關，以號召五路判將，判將既還，遣王師前進，彼必棄汴而走河北，京畿、陝右可以盡復，然後分兵濬、滑，經略兩河，如此則劉豫成擒，金人可滅，社稷長久之計，實在此舉。<br>　　高宗覽奏，便批答道：「卿能如此，朕復何懮？一切進止，朕不遙制。」繼復召飛至寢閣，慇懃面諭道：「中興事一以委卿。」飛感謝而出，擬圖大舉。偏秦檜暗中忌飛，多方讒間，張濬又欲令王德、酈瓊兩人，往撫淮西，節制前時劉光世部軍。高宗自覺為難，只得令飛詣都督府議事。於此可見高宗之庸。飛奉命見濬，濬與語道：「王德為淮西軍所服，濬欲任他為都統，再命呂祉以督府參謀，助德管轄，太尉以為何如？」飛應聲道：「德與酈瓊素不相下，一旦德出瓊上，定致相爭。呂參謀未習軍旅，恐不足服眾。」濬又道：「張俊何如？」飛復道：「張宣撫系飛舊帥，飛本不敢多口，但為國家計，恐張宣撫暴急寡謀，尤為瓊所不服。」濬面色少變，徐徐答道：「楊沂中當高出二人。」飛又道：「沂中雖勇，與王德相等，亦怎能控馭此軍？」濬不禁冷笑道：「我固知非太尉不可。」飛正色道：「都督以正道問飛，不敢不直陳所見，飛何嘗欲得此軍哩！」濬終心存芥蒂，面上露著慢色。飛立刻辭出，即日上章告假，乞終喪服，令張憲暫攝軍事，自己竟步歸&#24208;山，至母墓旁，築&#24208;守制去了。濬固不能無私，飛亦未免率真。<br>　　濬聞飛去，恨上加恨，竟命張宗元權宣撫判官，監制岳軍，一面令王德為淮西都統，酈瓊為副，呂祉為淮西軍統制。王德等甫至任所，酈瓊即與德齟齬，呂祉不能調和，便即還朝。德與瓊各自列狀交訴都督府及御史台，濬無可奈何，召德還建康，命祉復赴&#24208;州，別命楊沂中為淮西置制使，劉錡為副，就&#24208;州駐紮。祉先至&#24208;州，瓊又向祉訟德，祉語瓊道：「張丞相但喜人向前，倘能立功，雖大過且不計較，況小小嫌疑呢？祉當為諸公力辯，保無他虞。」瓊聞言感泣，軍事少定。祉見軍心已靖，恰密請罷瓊等兵權。奏疏方發，偏有書吏漏口語瓊。瓊即令人遮祉所遣郵置，得祉奏折，果如書吏所言，遂大加忿恨。會聞朝廷已命楊沂中為制置使，且召己赴行在，又覺驚懼交乘，左思右想，只有謀叛一法。越宿，諸將謁祉，瓊亦在列，亟從袖中取出呂祉奏牘，示中軍統制張璟道：「諸軍官有何罪狀？瓊亦自想無他，呂統制乃無端誣人，奏白朝廷，令人不解。」祉聞聲欲走，被瓊搶上數步，將祉握住兩手，且喝令左右縛祉。張璟看不過去曰：「凡事總可妥商，奈何擅執命官？」瓊厲聲道：「朝廷如此糊塗，我還要在此何為？汝等欲死中求生，快隨我投劉豫去！」璟叱道：「你降劉豫，便是叛賊！」統制劉永衡，及兵馬鈐轄喬仲福等，大呼道：「叛臣賊子，人人得誅，我等應為國討賊。」言未畢，瓊已拔劍出鞘，指令軍士來殺張璟等人。張璟、劉永衡、喬仲福也拔劍奮鬥，畢竟寡不敵眾，鬥了片刻，三人相繼畢命。不愧為忠。瓊遂率全軍四萬人，挾著呂祉，北趨至淮。祉抗聲語瓊道：「劉豫逆賊，我豈可往見？」瓊眾牽祉前行，祉怒罵道：「叛奴！我死就死，不願北渡。」瓊尚不欲殺祉，祉又大聲諭眾道：「劉豫逆臣，何人不曉？爾軍中豈無英雄，乃願隨酈瓊去麼？」眾頗感動，有千餘人環立不行。瓊恐搖動軍心，竟用刀刺殺呂祉，策馬先渡，竟投劉豫去了。祉死後，地上遺落括發帛，有人拾得，歸至吳中，交付祉妻吳氏。吳氏向西慟哭一番，竟持帛自縊。小子有詩歎道：<br>　　寧死江頭不渡淮，報君甘擲罪臣骸！<br>　　原心略跡應堪恕，難得閨魂亦與偕。<br>　　張濬聞呂祉被害，方悔不信岳飛，致有此變，乃引咎自劾。究竟高宗是否允准，待小子下回陳明。　　<br>　　將相和則士心附，此古今不易之至言。趙鼎、張濬為左右相，鼎居內，實握相權，濬居外，相而兼將者也。觀劉豫之分道入寇，而鼎、濬二人，內外同心，因得奏績，此非將相二人和衷之效乎？厥後以呂祉之讒間，即至成隙，鼎固失之，而濬亦未為得也。高宗因父母之喪，復欲議和，濬請舉哀北向，誓報國仇，其志可嘉。劉光世軍無紀律，遇敵不前，罷之亦非過甚。惟必欲重用呂祉，及擢王德統淮西軍，良言不用，反且遷怒，何其昧於知人，愚而自用若此。酈瓊謀叛，呂祉遇害，祉雖不失為忠，然激變之咎，祉實階之，而濬亦與有過焉。要之私心一起，無事可成，鼎與濬為宋良臣，猶蹈此失，此宋之所以終南也。　<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=70.htm>上一篇</a> &nbsp;&nbsp;&nbsp;&nbsp; <a href=72.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>