<html>
<head>
<title>開放文學--歷史通俗演義 - 宋史--第八十九回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=87.htm>上一篇</a> &nbsp;&nbsp;&nbsp;&nbsp; <a href=89.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第八十九回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>易嗣君濟邸蒙冤　逐制帥楚城屢亂</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說寧宗本立榮王曮為皇子，改名為詢，至嘉定十三年，詢竟病逝，諡為景獻，後宮仍然無出，免不得仍要另選。先是孝宗孫沂王柄無嗣，立燕王德昭九世孫均為後，賜名貴和，嘉定十四年，立貴和為皇嗣，改賜名為詢。惟詢已過繼寧宗，是沂王一支，又要擇人承繼。寧宗曾命選太祖十世孫，年過十五，得儲養宮中，如高宗擇普安王故事。史彌遠亦勸寧宗小心立嗣，不妨借沂王置後為名，多選一、二人，以備採擇。會彌遠館客餘天錫，性甚謹厚，為彌遠所器重，令為童子師。天錫，紹興人，因欲還鄉秋試，告假暫歸。彌遠密與語道：「今沂王無後，君此去如得宗室中佳子弟，請挈他同來。」天錫應命而去。既渡浙江，舟抵越西門，天適大雨，不得已至全保長家，為暫避計。保長知為丞相館師，當即殺雞為黍，殷勤款待。席間有二少年侍立，天錫問為何人？保長道：「此乃敝外孫與莒、與芮，系是天潢宗派，就是開國太祖的十世孫呢。」確是龍種。天錫不禁起座道：「失敬失敬！」再問二人履歷，始知父名希詢，母全氏。還有一種奇怪的事情，與莒生時，室中有五彩爛然，紅光燭天，如日正中。既誕三日，家人聞戶外車馬聲，出視無睹。及三五歲時，晝寢臥榻，身上隱隱有龍鱗，以此鄰里爭相詫異。平時令日者批命，亦謂與莒後當極貴，即與芮亦非凡品，天錫遂誇獎了一番。及還臨安，具告彌遠。彌遠命召二子入見，全保長大喜，鬻田得資，為治衣冠，集姻黨送行，幾視為天外飛來的奇遇。彌遠操相人術，既見二子狀貌，亦暗暗稱奇。嗣恐事泄乾禁，遽使復歸，全保長大失所望。既而彌遠復囑天錫，召入與莒，轉白寧宗，立為沂王後，賜名貴誠，授秉義郎，時貴誠年已十七了。敘理宗皇帝出身，不得不格外從詳。貴誠凝重端莊，潔修好學，每朝參待漏，他人或笑語，貴誠必整肅衣冠，不輕言動。彌遠益歎為大器。<br>　　惟彌遠秉政已久，內借楊後為護符，外結私人為黨助，台諫藩閫，多所引薦，莫敢誰何。惟皇子竑積不能平，隱與彌遠有隙，彌遠亦頗覺著。因竑好鼓琴，特購一善琴的美人，獻入青宮，令伺竑動息。竑既得知音，復逢佳麗，就使明知彌遠不懷好意，也被這情魔迷住，一時無從解脫﹔更兼那美人知書慧黠，事事稱意，浸潤既久，反把她視作賢婦，無論甚麼衷曲，都與密談。嘗書楊後及彌遠事於幾上，後加斷語道：「彌遠當決配八千里。」又嘗指宮壁地圖，指瓊崖地示美人道：「我他日得志，當置彌遠於此地。」有時呼彌遠為新恩，言不竄新州，必置恩州。何疏率乃爾？那美人曾受彌遠囑托，當然轉告彌遠，彌遠不覺大驚。一日，彌遠至靜慈寺，為父浩建設經壇，期加冥福，百官等多來助薦，國子學錄鄭清之亦至，彌遠獨邀清之登慧日閣，私與語道：「皇子不堪負荷，聞沂邸後嗣甚賢，今欲擇一講官，我意屬君，請君善為訓導。事成後，彌遠的座位，就是君的座位。但語出我口，止入君耳，一或漏泄，你我皆族滅了。」清之唯唯從命。越日，即派清之教授貴誠。清之日教貴誠為文，又購高宗御書，令他勤習。貴誠本是靈明，功隨時進，清之遂往謁彌遠，出示貴誠詩文翰墨，譽不絕口，且說他品學醇厚，端的不凡。彌遠於是迭奏寧宗，歷言竑短，且極贊貴誠，寧宗尚莫明其妙。終身糊塗。<br>　　及寧宗不豫，彌遠逕遣鄭清之往沂王府，密語貴誠以易儲意。貴誠噤不一言。清之道：「丞相因清之從游有年，特將心腹語相告，今不答一言，教清之如何答復丞相？」貴誠始拱手徐言道：「紹興尚有老母，我何敢擅專？」不明言拒絕，只以老母為詞，想寸心已默許了。清之轉告彌遠，因共歎為不凡。過了五日，寧宗疾篤，彌遠竟假傳詔旨，立貴誠為皇子，賜名昀，授武泰軍節度使，封成國公。又越五日，寧宗駕崩，彌遠遣楊後兄子谷石，將廢立事入白皇后。楊後愕然道：「皇子竑系先帝所立，怎敢擅變？」谷等出報彌遠，彌遠再令入請，一夜至往返七次，後尚未許。谷等泣拜道：「內外軍民，皆已歸心成國，若不策立，禍變必生，恐楊氏無&#22093;類了。」設詞恫赫，易動婦女之心。後遲疑了好一歇，方徐徐道：「是人何在？」四字夠了。谷不待說畢，便三腳兩步的跨出宮門，往語彌遠。彌遠立遣快足宣昀，且語去使道：「今所宣召，是沂王府中皇子，不是萬歲巷中皇子，汝苟誤宣，立即處斬！」及昀入宮見後，後撫昀背道：「汝今為吾子了。」昀未嘗辭謝，其情可見。彌遠引昀至柩前，舉哀已畢，然後召竑。竑已聞訃，竑足待召，良久不至，乃開門待著。但見快足經過府前，並未入內，不由的疑慮交乘，待至日暮，似有數人策馬馳過，也不辨為誰氏。至黃昏以後，始有人宣召，急忙帶著侍從，匆匆入宮。每過一宮門，必有衛士呵止從吏，到了停柩的殿前，已只有單身一人。彌遠出來，引入哭臨。止哭後，復送他出帳，令殿帥夏震監守。竑心中大疑，無從索解。俄見殿內宣召百官，恭聽遺詔。百官入殿排班，竑亦登殿，由傳宣官引至舊列。竑愕然道：「今日何日，還要我仍列舊班？」夏震佯說道：「未宣制前，應列在此，已宣制後，才可登位。」竑始點首無詞。須臾，見殿上燭炬齊明，竟有一少年天子，出登御座，宣即位詔。宣贊官呼百官拜賀，竑不肯拜，被震在後推腰竑首，沒奈何跪拜殿下。拜賀禮成，又頒出遺詔，授皇子竑開府儀同三司，進封濟陽郡王，判寧國府，尊楊後為皇太后，垂簾聽政。於是這位成國公昀，安安穩穩的占了大位，是為理宗皇帝，大赦天下。尋復封竑為濟王，賜第湖州，追封本生父希曮為榮王，本生母全氏為國夫人，以弟與芮承嗣。明年改元寶慶，越三月，葬寧宗於永茂陵，總計寧宗在位三十年，改元四次，享年五十七歲。初任韓侂冑，繼任史彌遠，兩奸專國，宋室益衰。<br>　　<br><br>　　理宗幼在家中，與群兒戲，嘗登高獨坐，自稱大王，群兒亦共呼為趙大王。至是居然登基，有志求賢，召知潭州真德秀，入直學士院，知嘉定府魏了翁，入為起居郎，兩人皆理學名家，一時並召，頗孚眾望。改元才數日，忽聞湖州不靖，有謀立濟王消息，於是丞相史彌遠，亟遣殿司將彭壬，率禁軍馳赴湖州。湖州人潘壬，及從兄甫弟丙，聞史彌遠擅行廢立，心甚不平，關卿甚事？至濟王奉祠就第，意欲就近奉立，成不世功，乃遣甫密告李全，求他援助。全欲坐觀成敗，佯與約期起兵，其實口是心非，毫無誠意。甫還報壬，壬遂部分眾人，待全到來。及期不至，當然著急，且恐密謀被泄，必遭逮捕，遂招集雜販鹽盜千餘人，結束如全軍狀，揚言自山東來，夜入州城，求見濟王。濟王聞變，奔匿水竇中，被壬覓著，擁至州治，用黃袍加王身上。專抄襲陳橋故事。王號泣不從，恐亦非真意。壬等齊聲道：「大王若不肯允，我等有進無退，將與大王同死了。」王不得已，乃與約道：「汝等能勿害太后官家麼？」壬等復同聲如約。於是發軍庫金帛，犒賞眾人。知州謝周卿率官屬入賀，壬等復偽為李全榜文，揭示城門，聲明史彌遠廢立罪狀，且有「領精兵二十萬，水陸並進」等語，州人均被聳動。及黎明出視城外，陸上只有巡尉兵卒，水中只有太湖漁舟，並沒有什麼李全，也沒有李全的水陸人馬。濟王聞報，知難成事，亟與謝周卿商議，遣州吏王元春入報朝廷，自率州兵討壬。壬變名走楚州，甫、丙皆死。及彭壬到來，亂事已平。已而淮右小校明亮，捕壬送臨安，立即伏法。史彌遠始終忌竑，詐言濟王有疾，令餘天錫挾醫至湖州，暗中卻囑委天錫，假稱諭旨，逼竑自縊，反以疾薨奏聞。天錫以謹厚聞，胡為亦作是事？尋詔追貶竑為巴陵郡公，又降為縣公，改湖州為安吉州。真德秀、魏了翁及員外郎洪咨夔，共替濟王曮鳴冤，理宗不省。<br>　　過了月餘，接得淮東警報，制置使許國被李全所逐，竄死道中，楚州竟大亂了。許國曾為淮西都統，卸職家居，至賈涉死後，國上言：「李全必反，非豪傑不能弭患。」朝廷即以國為豪傑，令繼賈涉後任。國奉命至鎮，適李全趨山東，全妻楊氏出郊迎國。國拒不令見，楊氏懷慚而歸。及視事，痛抑北軍，犒賞銀十減八九。全從青州致書稱賀，國出示徒眾道：「全仰我養育，我略示恩威，便竭誠奔走了。」談何容易。遂復書邀全，令來相見。全誘約不至，國屢致厚饋，堅欲邀全。全黨劉慶福，亦使人覘國意，知國無意加害，便請全見國。全集將校道：「我不往見制閫，未免理曲，我便一往便了。」乃逕至楚州，入謁賓贊語全道：「節使當庭參，制使必令免禮。」全乃入拜，國端坐不動。全出語道：「全歸本朝，未嘗不拜人，但恨他非文臣，與我相等，他前以淮西都統謁賈制帥，亦免他庭參，他有何功業，一旦位出我上，便如許自大麼？全赤心報朝廷，並不造反呢。」國聞全言，頗也自悔，乃設盛宴待全，慰勞加厚，全終未愜意，慶福謁國幕賓章夢先，夢先但隔幕唱喏，慶福亦怒。既而全欲往青州，恐國不允，遂自忖道：「渠不過欲我下拜呢，我能得志，何惜一拜。」因折節為禮。動息必請，下拜至再。國喜語家人道：「我已折伏此虜了。」一廂情願。餘請往青州，國即允諾，及全已至青，即遣慶福還楚為亂。<br>　　慶福與楊氏謀，擬蓄一妄男子，指為宗室，潛約盱眙四軍謀變。盱眙四將不從，慶福乃止欲除國。計議官苟夢玉偵得密謀，勸國預防。國大言道：「盡管令他謀變，變即加誅，我豈儒生不知兵嗎？」夢玉見國不從，懼禍將自及，因求檄往盱眙，且轉告慶福道：「制使欲圖汝。」慶福因迫不及待，脅眾害國。適國晨起視事，慶福等挾刃而入，國料知有變，竟厲聲道：「不得無禮！」言未畢，矢已及額，流血蔽面而走。慶福遂指揮亂黨，闖入內室，將國全家殺害，且縱火焚署，搶劫庫財。國狼狽出奔，由親兵數十人，掖登城樓，縋下逃命。行至中途，自思家屬被害，下無以保妻孥，上無以報國家，還有甚麼生趣，索性解帶自縊，了卻殘生。不死何為？章夢先被慶福殺死，獨苟夢玉家，反由亂黨保護。<br>　　楚州既亂，揚州亦震，史彌遠聞變，尚欲含忍了事。默思大理卿徐晞稷，曾守海州，與李全友善，遂授他為制置使。晞稷至楚，李全亦到，全佯責慶福不能彈壓，戮亂黨數人，自己上表待罪，一面庭參晞稷。晞稷忙降等止參，全乃喜慰。嗣是全益驕縱，不可複製。晞稷卻一意媚全，甚稱全為恩府，全妻楊氏為恩堂，尊卑倒置，煞是可笑。實是無恥。全竟檄恩州，內有「許國謀反，已經伏誅，汝等軍士，應聽我節制」等語。那恩州守將，也是一個降盜，就是上文所說的彭義斌，見七十七回。他卻有點忠心，不似李全狡詐，當下扯碎來書，奮然大罵道：「逆賊背國厚恩，擅殺制使，我必報此仇。」遂南向告天，誓師討逆。全聞報大憤，即率眾攻恩州。義斌出城迎戰，擊敗李全，奪去馬二十匹。劉慶福引兵救全，又為義斌所敗，全不禁氣餒，貽書晞稷，請代向義斌講和。晞稷居然替他排解，義斌知閤稷無用，自與沿江制置使趙善湘書，願共誅全。盱眙四總管，亦欲&#24650;力討賊。知揚州趙范，又上書彌遠，幸毋豢盜。偏彌遠姑息偷安，禁止妄動，遂令狼心狗肺的李全，逍遙法外。<br>　　義斌以山東未定，擬先圖恢復，後誅逆全，遂移兵攻東平。東平守將嚴實，已降蒙古，至是因兵少糧虛，陽與義斌連和，暗中卻約蒙古將孛裡海，一譯作博勒和。共攻義斌。義斌全未聞知，竟轉徇真定，道出西山，與孛裡海軍相值。兩下交鋒，未分勝負。不料嚴實從背後襲擊，以致全軍大亂，義斌馬躓被擒。蒙古將史天澤，勸他投降，義斌厲聲道：「我乃大宋臣子，豈降汝狡虜麼？」隨即遇害。降盜中要算此人。京東州縣，接連被陷，蒙古復進圍青州。李全挾青州為營窟，怎肯棄去？便與蒙古軍鏖戰數次，始終不利，因與兄福相商。福自願居守，勸全從間道南歸，乞兵赴援。全搖首道：「數十萬勁敵，恐兄未能支持，不若留弟守城，兄去乞援便了。」福乃縋城夜出，自往楚州。史彌遠聞全被困，乃欲乘間圖全，調回徐晞稷，改任知盱眙軍劉&#29752;，為淮東制置使。&#29752;赴任時，惟調鎮江兵三萬自隨。盱眙忠義軍總管夏全請從，&#29752;料不易馭，令他留鎮。偏鎮江副都統彭■，移住盱眙，也欲調開夏全，免為己患。乃語夏全道：「楚城賊黨，不滿三千人，健將又在山東，劉制使今日到楚，明日便可平楚，太尉何不繼往，共成大功。」全欣然許諾，竟俟劉&#29752;去後，率部眾五千名，躡蹤前往。&#29752;至楚城，夏全已隨入。那時無法使回，只好留他自衛。<br>　　會李福回楚，擬分兵援青州，&#29752;不肯從。福與全妻楊氏，遂嗾動部眾，嘩噪不休。&#29752;令夏軍駐紮楚城內外，嚴防兵亂，且限李福等三日出城。全妻楊氏，因想出一個離間的方法，密遣人告夏全道：「將軍非自山東歸附麼？兔死狐悲，李氏滅，夏氏寧得獨存？願將軍垂盼。」數語易入夏耳。夏全不禁心動，遂往楊氏宅中。楊氏盛飾出迎，由夏全瞧入眼波，但見她丰容盛鬋，華服凝妝，威武中寓&#23084;媚態，幾惹的目眩神迷。楊氏故意的賣弄風騷，留夏宴飲，自己側坐相陪。夏全屢顧楊氏，楊氏亦眉目含情，待酒至數巡，楊氏竟嬌聲語全道：「人傳三哥已死，三哥指李全，想是排行第三。我一婦人，怎能自立？便當事太尉為夫。子女玉帛，皆太尉物，且同出一家，何故相戕？若今日剿除李氏，太尉能自保富貴麼？」原來夏全已受封太尉，所以前時的彭■，此時的楊氏，均以太尉相呼。夏全聞到此語，喜出望外，幾把那身都酥麻了半邊，色之迷人，甚於盜賊。便斜著一雙色眼道：「姑姑！此語可當真嗎？」楊氏索性進一步道：「太尉若能誅逐劉&#29752;，便即如約。」楊氏之狡，不亞李全。夏全大喜，召入李福，同謀逐&#29752;。議既定，即於次日起事，合攻州署，焚官民舍，殺守藏吏，鬧得天翻地覆，鬼哭神愁。&#29752;賴鎮江軍保護，縋城而出。鎮江軍與賊夜戰，將校多死，器甲錢粟，盡為賊有。夏全既將&#29752;逐出，便躍馬赴楊氏營，總道此夜是歡諧魚水，顛倒鴛鴦，哪知到了營前，竟請他一碗閉門羹，而且滿營兵士，列刃以待﹔當下策馬回奔，招眾出城，逕趨盱眙，沿途大掠。盱眙將張惠、范成進已知夏全為亂，竟閉城拒全，且將全母及妻，在城內捕至，一律斬首，拋擲城下，氣得夏全咬牙切齒，恨不得將盱眙城吞了下去。滿望多增一妻，誰知反失一妻，哪得不恨？正欲麾眾攻城，那城中竟驅兵殺出，反被他蹂躪一陣，喪失部眾千人，一時無路可歸，竟奔降金人去了。<br>　　宋廷嚴責劉&#29752;，■已至揚州，恐坐罪被誅，竟爾懮死。有詔令軍器少監姚翀知楚州，兼制置使。翀毫無材略，也是徐晞稷一流人物，臨行時，留母及妻子居都城，自己購得二妾，駕舟逕往。槍刃之下，豈可作藏嬌窟耶？至楚城東，翀舟治事。探得楊氏無害己意，乃入城往見，用晞稷故例，更加諂媚。楊氏乃許翀入城，翀見州署被毀，尚未修築，急切無從托足，乃寄治僧寺中，苟延時日。幸有二妾侍奉，倒也不慮寂寞，整日裡左擁右抱，樂得尋歡。既而李全守不住青州，竟降蒙古。劉慶福尚分守山陽，自知已為厲階，惶懼不安，意欲殺李福以贖罪。李福已有所聞，亦欲將慶福殺害。二人互相猜忌，不復相見。一日，楊氏請姚翀議事，翀不敢卻，只好前往，既入李營，見劉慶福亦即到來，楊氏開口道：「哥哥有疾，軍務不能主持，所以請姚制帥及劉總管，共議軍情。」慶福道：「李大哥何時得恙，我卻未曾聞知？」楊氏正要回答，裡面已有人傳出，說要請劉總管入見。劉以李福有疾，料也沒甚意外，遂隨了傳報的人，趨入內室，迂曲數四，才至李福臥處。遙見福臥不解衣，未免疑慮，不得已走近榻前，開口問道：「大哥有恙麼？」福答道：「煩惱得恁地。」劉左右一顧，見榻旁有劍出鞘，益覺心動，亟忙退出。福竟躍起&#29248;上，持刀追殺慶福，慶福徒手不支，立被殺死。福竟攜首出外堂，交與姚翀。翀大喜道：「慶福首禍，一世奸雄，今頭顱乃落措大手麼？」能殺慶福，豈不能殺汝麼？遂馳還寺中，立刻草奏，遣白朝廷。復旨到來，翀蒙優獎，福得增秩，楊氏竟進封楚國夫人。惟楚州自夏全亂後，庫儲俱盡，綱運不繼，李福常向翀索餉。翀無從應付，只說待朝廷頒發，便當撥給。福屢催無著，私下動怒道：「朝廷若不養忠義軍，何必建閫開幕？今建閫開幕如故，獨不給忠義軍錢糧，是明借這閫帥，來制壓我忠義軍呢。」隨即與楊氏密謀，邀翀過宴。翀昂然竟往，就坐客次，並不見楊氏出陪，須臾見自己二妾，也被召入內，他不知葫蘆裡面，賣什麼藥，俄見一班糾糾武夫，在客次外獰目探望，料知不是好兆，便起身急走，甫出客次，但聽得一片喧聲道：「姚制使走了！姚翀逃了！」嚇得姚翀無處躲避，幾乎心膽俱碎。正是：<br>　　逐帥幾同棋易子，搶頭好似杖驚兒。<br>　　畢竟姚翀能逃得性命否？待至下回再敘。<br>　　天下事莫不壞於一私字。私心一起，則內而作姦，外而犯科，皆因之而起。史彌遠之擅謀廢立，私也。楊後之允行廢立，由恐無&#22093;類之說所激，亦一私也。即濟王竑之隱嫉彌遠，形諸筆墨，亦無非一私也。即潘壬弟兄之欲奉濟王，期建非常之業，亦何一非私也？若夫許國、徐晞稷、劉&#29752;、姚翀諸人，陸續被逐，均為一私字所致。許、徐二人欲制全，而反為所制，劉、姚二人嘗媚全，而無益於媚，一念縈私，著著失敗，彼夏全、劉義福輩，更不足道也。觀此回，不禁為好私者慨矣。　<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=87.htm>上一篇</a> &nbsp;&nbsp;&nbsp;&nbsp; <a href=89.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>