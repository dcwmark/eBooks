<html>
<head>
<title>開放文學--歷史通俗演義 - 宋史--第八十六回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=84.htm>上一篇</a> &nbsp;&nbsp;&nbsp;&nbsp; <a href=86.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第八十六回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>史彌遠定計除奸　鐵木真稱尊耀武</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說吳曦伏誅，函首至都，入獻廟社，且徇市三日。詔誅曦妻子，家屬徙嶺南，奪曦父挺官爵，遷曦祖璘子孫出蜀，存璘廟祀。曦年十餘歲時，父挺嘗問曦志，曦已有不臣語，挺頓時發怒，蹴曦僕爐火中，面目焦灼，家人號為吳巴子。及出調至蜀，校獵塞上，戴月而歸，仰見月中有人，亦騎馬垂鞭，與自己面目相似。問諸左右，謂所見皆符，因私念道：「想我當大貴，月中人是我前身呢。」遂揚鞭作相揖狀，月中人亦揚鞭作答，大約是魔眼昏花，誤影作月，左右亦隨口貢諛而已。於是異謀益決。從事郎錢鞏之，夜夢曦禱神祠，用銀杯為珓。甫擲地上，神忽起立與語道：「公何疑？公何疑？政事已吩咐安子文了。」曦似未解，神又道：「安子文有才，足能辦此。」鞏之醒後，遂以語曦。以子文即安丙別字，乃召丙用事，哪知為安丙所圖，就此被誅，這也可謂妖夢是踐哩。<br>　　時金主正遣朮虎高琪，朮虎一作珠赫朮。奉冊至曦，尚未到蜀，曦已伏法。楊巨源、李好義與安丙道：「曦死，敵已破膽了，何不亟復關外四州？否則必為後患。」安丙即遣好義攻西和州，張林、李簡攻成州，劉昌國攻和州，張翼攻鳳州，孫忠銳攻大散關，數路依次得手，金統將完顏欽遁去，四州及大散關，一並克復。宋廷命楊輔為四川宣撫使，安丙為副，許奕為宣諭使，改興州為淝州。丙自恃功高，與輔未合，為政府所聞，乃復召輔南還，授知建康府，別授吳獵為四川置制使，李好義既復西和州，擬進取秦隴，牽制淮寇。偏為曦舊將王喜所忌，暗加媒糱。安丙聽王喜言，檄令停軍，士氣皆沮。金將朮虎高琪，復調集各軍，奪去大散關，孫忠銳敗走。安丙聞忠銳退還，密囑楊巨源、朱邦寧率兵往援，乘間誅忠銳。巨源至鳳州，聞忠銳來迎，遂命壯士伏在幕後，待忠銳入帳，突發伏兵，拿下忠銳，把他斬首，並殺忠銳子揆。丙以忠銳附金，奏聞朝廷，有詔仍獎丙有加。惟巨源前次誅曦，未得重賞，詔書中也無一字提及巨源，巨源疑丙掩功，頗有怨言。丙乃保薦巨源為宣撫使司參議官，至是掩殺忠銳，又不聞錄敘。俄報王喜得任節度使，心益不平。喜為曦故將，貪淫狠愎，誅曦時不肯拜詔，且遣徒黨入偽宮，劫掠幾盡。又取曦姬妾數人，回家取樂。巨源與好義，統說他不法，獨安丙不以為意。喜陰圖陷害二人，特囑令死黨劉昌國，潛圖好義。昌國投入好義軍，佯與結歡，好義性情豪爽，不設城府，嘗偕昌國暢飲。一夕，歡宴達旦，好義心腹暴痛，霎時暈斃。及入殮，口鼻爪指，均已青黑，往覓昌國，已早遠。部眾才知為昌國所毒，號慟如私親。後來昌國報喜，喜極稱其能，昌國也揚揚自得。偏偏忠魂未泯，竟來索命，昌國白日出遊，忽見好義持刃相刺，遂至驚怖僕地，經旁人扶救回家，背中忽起一惡疽，痛不可忍，叫號數日，旋即死了。事見《宋史·李好義傳》，可為下手毒人者戒。<br>　　巨源聞好義被害，愈滋不悅，便貽書安丙，斥喜主謀。丙但將喜奏調，移任荊、鄂都統制，始終不言喜罪。巨源抑鬱不堪，作啟與丙，內有數語道：「飛矢以下連城，深慕魯仲連之高誼﹔解印而去彭澤，庶幾陶靖節之清風。」丙得書，已知巨源陰懷怨望，免不得猜忌起來。王喜且屢遣人丙，謂：「巨源與私黨米福、車彥威謀亂。」喜尚未去淝州，丙即令喜捕鞫車、米兩人。看官！你想此事由王喜發起，至此又令他鞫治，就使事無佐證，也要鍛鍊成獄，眼見得米福、車彥威，冤枉就刑了。丙聞謀亂屬實，密使興元都統制彭輅，往逮巨源。巨源正在鳳州附近的長橋旁，與金人交戰，不利而還，途中與彭輅相值。輅詢問數語，即令武士挽巨源裾，送至閬州對簿。舟行至大安龍尾灘，將校樊世顯乘他不備，竟用利刃梟巨源首，不絕僅守。巨源既死，還說懼罪自剄。過了數日，方由安丙下令瘞埋，蜀人都代他呼冤。劍外士人張伯威，作文相弔，尤為悲切。直至朝廷記念舊功，才賜廟褒忠，贈寶謨閣待制，予諡忠愍。李好義亦追諡忠壯，這且無暇細表。<br>　　且說金帥僕散揆退屯下蔡，專待和議，宋廷亦遣使與商。僕散揆定要加罪首謀，議卒未決。會揆病逝，金主命左丞相完顏宗浩，繼揆後任，再與宋議和，仍然不成。韓侂冑特徵求使才，選得蕭山丞方信孺，令為國信所參議官，馳赴金軍。信孺至濠州，金將紇石烈子仁責令縛送首謀，信孺不屈，子仁竟縛置獄中，露刃環守，斷絕飲食，迫允五事。信孺神色不變，從容與語道：「反俘歸幣，尚可相從，若縛送首謀，向來無此辦法。至若稱藩割地，更非臣子所敢言。」子仁怒道：「你不望生還麼？」信孺道：「我奉命出國門時，已將死生置諸度外了。」子仁恰也沒法，釋信孺縛，令他至汴，見完顏宗浩。宗浩也堅持五議，信孺侃侃辯答，說得宗浩無詞可對，但畀他復書，令返報朝廷，再定和戰事宜。信孺持書還奏，廷議添派林拱辰為通謝使，與信孺持國書誓草，並許通謝錢百萬緡，再行至汴，入見宗浩。宗浩怒道：「汝不能曲折建白，驟執誓書前來，莫非謂我刀不利麼？」信孺仍不為動，旁有將命官進言道：「此事非犒軍可了，須別議條款。」信孺道：「歲幣不可再增，故把通謝錢作代，今得此求彼，我惟有一死報國了。」會聞安丙出師，收復大散關，宗浩乃遣信孺等返宋，仍致復書道：「若能稱臣，印就江、淮間取中為界，欲世為子國，即盡割大江為界。且斬首謀奸臣，函首來獻，並添歲幣五萬兩匹，犒師銀一千萬兩，方可議和。」信孺歸見韓侂冑，侂冑問金帥作何語？信孺道：「金人要索五事：一割兩淮，二增歲幣，三索歸附人，四犒軍銀，還有第五條不敢明言。」侂冑道：「但說何妨。」信孺躊躇片刻，竟脫口道：「欲得太師頭顱。」侂冑不禁變色，拂袖而起，竟入白寧宗，奪信孺三級官階，居住臨江軍，奸臣當道，忠臣還有何用？一面再議用兵，撤還兩淮宣撫使張岩，另任趙淳為兩淮置制使，鎮守江、淮。為了再戰問題，復引出一個後來的奸臣，要與韓侂冑賭個死活，一判低昂。這人為誰？就是史浩子彌遠。一奸未死，一奸又來。<br>　　<br><br>　　彌遠以淳熙十四年舉進士，累遷至禮部侍郎，兼任資善堂直講。侂冑輕開邊釁，彌遠獨與反對，曾奏言不宜輕戰。至是復密陳危迫，請誅侂冑以安邦，寧宗不省。可巧楊後聞知，也欲乘此報怨，暗囑皇子榮王曮，彈劾侂冑。曮系燕王德昭九世孫，原名與願，慶元四年間，丞相京鏜等，因帝未有嗣，請擇宗室子為養子，寧宗乃召入與願，育諸宮中，賜名為曮，封衛國公。開禧元年，立曮為皇子，晉封榮王。榮王曮既奉後命，便俟寧宗退朝，當面稟陳，謂：「侂冑再啟兵端，將危社稷。」寧宗尚叱他無知，楊後復從旁進言，寧宗意仍未決。想是前生與侂冑有緣。楊後道：「宮廷內外，哪個不知侂冑奸邪？只是畏他勢力，不敢明言，陛下奈何未悟呢？」寧宗道：「恐怕未確，且待朕查明，再加罷黜。」楊後道：「陛下深居九重，何從密察？此事非囑托懿親不可。」寧宗方才首肯。後恐事泄，急召楊次山入商，令密結朝右大臣，潛圖侂冑。次山應命而出，轉語彌遠。彌遠遂召錢象祖入都，象祖曾入副樞密，因諫阻用兵，忤侂冑意，謫置信州，至是奉召即至，與彌遠定議。彌遠又轉告禮部尚書衛涇，著作郎王居安，前右司郎官張鎡，共同決策。繼復通知參政李璧，璧亦認可。彌遠往來各家，外間已有人滋疑，報知侂冑。侂冑一日至都堂，忽語李璧道：「聞有人欲變局面，參政知否？」李璧被他一詰，禁不住面色發赤，徐徐答道：「恐無此事。」及侂冑退歸，璧忙報彌遠。彌遠大驚，復商諸張鎡。鎡答道：「勢必不兩立，不如殺死了他。」彌遠本未敢謀殺侂冑，既聞鎡言，乃命主管殿前司公事夏震，統兵三百，候侂冑入朝，下手誅奸。侂冑三夫人滿頭花，適慶生辰，張鎡素與通家，遂移庖韓第，佯送壽筵，與侂冑等酣飲達旦。是夕，有侂冑私黨周筠，密函告變。侂冑方被酒，啟函閱畢，搖首道：「這癡漢又來胡說了。」遂將來函付諸燭燼。俟至黎明，命駕入朝。筠復踵門諫阻，侂冑怒叱道：「誰敢誰敢！」天奪其魄，所以屢勸不信。遂升車而去。甫至六部橋，見前面有禁兵列著，便問為何事？夏震出答道：「太師罷平章軍國事，特令震齎詔來府。」侂冑道：「果有詔旨，我何為不知？莫非矯旨不成！」你亦嘗假托御筆，所以得此報應。夏震不待辯說，即揮令部下夏挺、鄭發、王挺等，率健卒百餘人，擁侂冑車，竟往玉津園。既入園中，把侂冑拖出，勒令跪讀詔旨。震即宣詔道：<br>　　韓侂冑久任國柄，輕啟兵端，使南北生靈，枉罹凶害，可罷平章軍國事。陳自強阿附充位，可罷右丞相。<br>　　讀至此，夏挺等轉至侂冑背後，用錘一擊，將侂冑頭顱搗碎，一道魂靈，往閻王殿中報到去了。史彌遠等久待朝門，至晚尚未得消息，幾欲易衣逃去，可巧夏震馳到，報稱了事，於是眾皆大喜。惟陳自強跼蹐不安，錢象祖從懷中出詔，授陳自強道：「太師及丞相，俱已罷職了。」自強道：「我得何罪？」象祖道：「你不看御批中說你阿附充位麼？」自強乃退，登車自去。彌遠、象祖等，遂入延和殿，以竄殛侂冑事奏聞。寧宗尚屬未信，想尚未醒。及台諫交章論列，亦不加批。越三日，始知侂冑真死，乃下詔數侂冑罪惡，頒示中外，且令籍沒侂冑家產。當下抄出物件，多系乘輿御服等類，惟各種珍寶，被侂冑寵妾張、王二夫人，自行擊碎，因此二妾坐徒。侂冑無子，養子亦流配沙門島。四妾十婢，尚未得一後嗣，天之報惡人也亦酷矣。越日，竄陳自強至永州，誅蘇師旦於韶州，安置郭倪於梅州，鄧友龍於循州，郭於連州，張岩、許及之、葉適、薛叔似、皇甫斌等，皆坐黨落職，連李璧亦降奪官階。立榮王曮為皇太子，更名為洵。授錢象祖為右丞相，兼樞密使，衛涇、雷孝友參知政事，史彌遠同知樞密院事，林大中簽書院事，楊次山晉封開府儀同三司，賜玉帶。夏震亦得升任福州觀察使。且改元嘉定，決計主和。時已遣右司郎中王&#26511;如金軍，請依靖康故事，以伯父禮事金，增歲幣為三十萬，犒軍錢三百萬貫。金將完顏匡，仍索韓侂冑、蘇師旦首級，&#26511;謂俟和議定後，當函首以獻。完顏匡乃轉奏金主，金主仍命匡移文宋廷，索侂冑首，且須改犒軍錢為銀三百萬兩。匡奉命後，正值宋相錢象祖，致書金軍，述侂冑伏法事。遂召&#26511;入問道：「韓侂冑貴顯，已歷若干年？」&#26511;答道：「已十餘年。平章國事，不過二年餘。」匡又道：「今日可否除去此人？」曮尚未知侂冑死耗，便答道：「主上英斷，除去何難！」匡不禁微笑，遂與語道：「侂冑已誅死了，汝回去，可亟令送首級來！」&#26511;唯唯而出。還白朝廷，有詔令百官集議，吏部尚書樓鑰道：「和議重事，待此乃決。況奸惡已誅，一首亦何足惜。」如不顧國體何？隨命臨安府斲侂冑棺。檢取首級，再由韶州解到蘇師旦首，一並畀金，仍遣王&#26511;持送金都。金主御應天門，備黃麾，立杖鉞，受二人首，並命懸竿示眾，揭像通衢，令吏民縱觀。然後漆首藏庫，與王&#26511;鑒定和約。條款如下：<br>　　一　兩國境界仍如前。<br>　　二　嗣後宋以姪事伯父禮事金。<br>　　三　增歲幣為銀帛各三十萬。<br>　　四　宋納犒師銀三百萬兩與金。<br>　　和議告成，是謂宋、金第五次和約。金主遣使歸還侵地，命完顏匡等罷兵，王&#26511;亦得南歸。詔以和議已成諭天下，適形其丑。調錢象祖為左丞相，史彌遠為右丞相，雷孝友知樞密院事，樓鑰同知樞密院事，婁機參知政事。未幾象祖罷相，彌遠以母懮去位，逾年即詔令起復。自是彌遠遂得專國政了。嘉定元年，金主璟病歿，璟無子嗣，疏忌宗室，只有世宗第七子永濟，素來柔順，為所鍾愛，特封他為衛王。會金主罹疾，永濟自武定入朝，遂留宮不遣。既而金主去世，元妃李氏，黃門李新喜，平章政事完顏匡等，定策奉永濟即位，尊故主璟為章宗。永濟聞章宗遺詔，曾謂：「妃嬪中有二人得孕，生男當立為儲貳。」因此恐帝位不固，先事預防，當下令僕散端一譯作布薩端。為平章政事，秘密與謀，僕散端遂奏稱先帝承御賈氏，當以十一月分娩，今已逾期，還有范氏產期，合在正月，今醫稱胎形已失，願削發為尼。永濟即以賈氏無娠，范氏損胎，詔告中外。元妃李氏，與承御賈氏，因有違言，竟被永濟鴆死，托詞暴斃。永濟實是陰險，安得稱為柔順。進僕散端為右丞相，軍民自是不服。<br>　　那東北的斡離河旁，杭愛山下，已有一個蒙古部長，建九斿白旗，自稱成吉思汗，一譯作青吉思汗。為後來建立元朝的太祖，他名叫鐵木真，一譯作特穆津，鐵或作帖。系是哈不勒汗的曾孫，哈不勒汗受金封冊，為蒙兀國王。相傳他始祖叫做乞顏，曾在阿兒格乃袞山麓，闢地居住，數十傳後，出了一個朵奔巴延，一譯作托奔默爾根。娶妻阿蘭郭斡，一作阿蘭果火。生下二子，朵奔巴延病死，阿蘭郭斡寡居，夜寢帳中，夢白光自天窗中攢入，化為金色神人，來趨臥榻，與交有孕，復接連生了三子。季子名勃端察兒，狀貌奇異，沉默寡言。後來子孫日蕃，各自為部，五傳至哈不勒，就是蒙兀國主。見八十回。孫名也速該，並吞鄰近諸部，威勢頗盛。得妻訶額侖，一作諤楞。產下一男，手握凝血，色如赤石，巧值也速該攻塔塔兒部，擒住敵目鐵木真，遂以鐵木真名子。也速該被塔塔兒人毒死，鐵木真母子相依，非常艱苦，幸賴訶額侖智藝軼群，撫育孤兒，得成偉器。好容易東剿西略，破了泰赤烏部，泰赤烏一作泰楚特。平了蔑裡吉部，又滅克烈部及塔塔兒部。鄰境乃蠻部最強，乃蠻一作奈曼。部酋太陽汗率眾來爭，復被鐵木真擒住，殺死了事，以此遠近諸部落，相率恐慌，爭來歸附，情願奉他為大汗。汗字是外國主子的通稱，取名成吉思汗，就是最大的意義。鐵木真既即汗位，事在寧宗開禧二年。又用兵西南，出攻西夏。西夏自李乾順歿後，子仁孝嗣。仁孝庸懦，為相臣任得敬所制，虧得金世宗扶助仁孝，討平亂事，國乃不亡。仁孝遂一意服金，與南宋罕通往來。見八十二回。仁孝病歿，子純佑繼立，為從弟安全所篡，內亂相尋，勢且衰弱，哪裡敵得過威稜初震的鐵木真？鐵木真率兵亟進，連下數城，擒住夏將高令公，明威令公，及太傅西璧氏，長驅至夏都。李安全惶急萬分，飛使至金邦乞援。偏偏援師不至，敵兵反晝夜猛攻，那時沒有別法，只好城下乞盟。湊巧鐵木真遣使額特，入城招諭，遂與他議定和約，並將愛女察合獻與鐵木真。鐵木真平時最愛人家婦女，見察合嫵媚可人，樂得賣些情誼，撤兵回國。敘入鐵木真事，筆甚簡約，蓋此係《宋史》，不是《元史》，看官欲知詳細，請閱作者所編之《元史演義》可也。李安全因金援不出，動了怒意，竟轉攻葭州。葭州為金國邊地，守將慶山奴，一鼓擊退夏人，安全憤無可泄，因北訴蒙古，慫&#24898;伐金。鐵木真也想南下，造箭制盾，練兵養馬，為攻金計。適值金主永濟，遣使至蒙古，布即位詔敕，令鐵木真南向拜受。鐵木真先問金使道：「新天子是何人？」金使答是衛王。鐵木真唾了一口，復正色道：「我道中原皇帝，是天上人做的，哪知此等庸奴，也做了皇帝，還想要我下拜麼？」即令攆出金使，金使怏怏而返。先是永濟為衛王時，鐵木真曾至靜州，獻納歲幣，與永濟相見，知他柔弱，所以藐視得很。此時既不受命，遂趁著秋高馬肥的時候，帶著長子赤，一作卓齊特。次子察合台，一作察罕台。三子窩闊台，一作諤格德依。統兵數萬，纛出發，浩浩蕩蕩的殺奔金國來了。小子有詩歎道：<br>　　金源浩蕩契丹亡，誰料蒙人又代昌。<br>　　黃雀捕蟬方飽欲，他人彈雀已擎槍。<br>　　未知勝負如何，試看下回便知。<br>　　史彌遠非可與有為者也，當其定計誅奸，一再被泄，非韓侂冑之惡貫滿盈，應遭誅殛，則彼必先發制人，彌遠等早身首異處矣。侂冑死而貪天之功，以為己有，濫叨厚賞，幸列高官，且函韓、蘇二人之首，以獻金人，試思侂冑系宋之罪臣，於金何與？刑賞乃宋之國典，於金何關？豈可冀和議之速成，不顧國威之褻辱耶？況蒙古初興，金患方亟，控北且不暇，何暇南侵？誠能據理相爭，亦何至再屈如此。故以誅奸和鄰為彌遠功，無惑乎奸偽益滋，而國且日弱也。彼鐵木真崛起朔方，所向無敵，考其所為，徒以兵力屈人，絕無仁義之足言。而後來開國十傳，混一區宇，豈真老氏所謂天道不仁耶？本書敘元事從略，已於細評中注明，姑不贅述雲。　<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=84.htm>上一篇</a> &nbsp;&nbsp;&nbsp;&nbsp; <a href=86.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>