<html>
<head>
<title>開放文學--歷史通俗演義 - 宋史--第八十三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=81.htm>上一篇</a> &nbsp;&nbsp;&nbsp;&nbsp; <a href=83.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第八十三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>趙汝愚定策立新皇　韓侂冑弄權逐良相</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說韓侂冑入重華宮，見了壽皇，請過了安，壽皇問及宰臣出都事，侂冑奏對道：「昨日皇上傳旨，命宰執出殿門，並非令他出都，臣不妨奉命傳召，宣押入城。」壽皇稱善。侂冑遂往浙江亭，召回留正等人。次日，光宗召羅點入對，點奏請道：「前日迫切獻忠，舉措失禮，陛下赦而不誅，臣等深感鴻恩﹔惟引裾也是故事，並非臣等創行。」光宗道：「引裾不妨，但何得屢入宮禁？」點引魏辛毗故事以謝，且言壽皇止有一子，既付神器，寧有不思見之理？光宗為之默然。嗣由彭龜年、黃裳、沈有聞等，奏乞令嘉王詣重華宮問疾，總算得光宗允許。嘉王入省一次，後亦不往。至六月中，壽皇竟崩逝重華宮。宮中內侍，先奔訃宰執私第，除留正外，即至趙汝愚處。汝愚時已知樞密府，得了此訃，恐光宗為後所阻，不出視朝，特持訃不上。翌晨入朝，見光宗御殿，乃將哀訃奏聞，且請速詣重華宮成服。光宗不能再辭，只好允諾，隨即返身入內。誰知等到日昃，尚未見出來。父死之謂何？乃尚坐視耶？留正、趙汝愚等，只得自往重華宮，整備治喪。惟光宗不到，主喪無人，當由留正、趙汝愚，議請壽聖吳太后，暫主喪事。吳太后不許。正等申奏道：「臣等連日至南內，請對不獲，屢次上疏，又不得報，今當率百官再行恭請，若皇上仍然不出，百官或慟哭宮門，恐人情騷動，為社稷懮，乞太后降旨，以皇帝為有疾，暫就宮中成服。惟臨喪不可無主，況文稱孝子嗣皇帝，宰臣何敢代行？太后系壽皇母，不妨攝行祭禮。」太后乃勉從所請，有子而令母代，亦曠古所未有。發喪太極殿。計自孝宗受禪，三次改元，共歷二十七年，至光宗五年乃終，享壽六十有八。孝宗為南宋賢主，但也未免優柔寡斷，用舍失宜，不過外藩入繼，奉養壽皇，總算全始全終，毫不少忤。廟號曰孝，尚是名實相副呢。<br>　　治喪期內，由光宗頒詔，尊壽聖皇太后為太皇太后，壽成皇后為皇太后，惟車駕仍稱疾不出。郎官葉適，語丞相留正道：「皇上因疾，不執親喪，將來何辭以謝天下？今嘉王年長，若亟正儲位，參決大事，庶可免目前疑謗，相公何不亟圖？」留正道：「我正有此意，當上疏力請。」於是會同輔臣，聯名入奏道：「皇子嘉王仁孝夙成，應早正儲位，借安人心。」疏入不報。越宿復請，方有御批下來，乃是「甚好」二字。又越日，再擬旨進呈，乞加御批，付學士院降詔。是夕，傳出御札，較前批多了數字，乃是「歷事歲久，念欲退閒。」正得此八個大字，不覺驚惶起來，急與趙汝愚密商。汝愚意見，謂不如請命太皇太後，竟令光宗內禪嘉王。正以為未妥，只可請太子監國。兩下各執一詞，正遂想了一法，索性辭去相位，免得身入漩渦。次日入朝，佯為僕地，裝出一般老邁龍鍾的狀態，及衛士扶回私第，他即草草寫了辭表，命衛士帶回呈入。表中除告老乞休外，有「願陛下速回淵鑒，追悟前非，漸收人心，庶保國祚」等語。至光宗下札慰留，他已潛出國門，竟一溜煙似的走了。留正意議，較汝愚為正，但因所見未合，即潛身遁去，毋乃趨避太工。<br>　　正既出都，人心益震，會光宗臨朝，也暈僕地上，莫非也學留正麼？虧得內侍掖住，才免受傷。趙汝愚情急勢孤，倉皇萬狀。左司郎中徐誼，入諷汝愚道：「古來人臣，不外忠奸兩途，為忠即忠，為奸即奸，從沒有半忠半奸，可以濟事。公內雖惶急，外欲坐觀，這不是半忠半奸嗎？須知國家安危，關係今日，奈何不早定大計？」汝愚道：「首相已去，乾濟乏人，我雖欲定策安國，怎奈孤掌難鳴，無可有為。」徐誼接口道：「知閤門事韓侂冑，系壽聖太后女弟的兒子，何勿托他稟命太后，即行內禪呢？」汝愚道：「我不便逕托。」誼又道：「同裡蔡必勝，與侂冑同在閤門，待誼去告知必勝，要他轉邀侂冑，何如？」汝愚道：「事關機密，請小心為是！」誼應命而別。是夕，侂冑果來訪汝愚，汝愚即與談及內禪事，面托代達太后。侂冑許諾。太后近侍，有一個張宗尹，素與侂冑友善，閤冑既辭別汝愚，即轉至張宗尹處，囑令代奏。宗尹入奏二次，不獲見允。適侂冑待命宮門，見了內侍關禮，問明原委。關禮道：「宗尹已兩次稟命，尚不得請，公系太后姻戚，何妨入內面陳，待禮為公先容便了。」侂冑大喜。禮即入見太后，面有淚痕。小人慣作此態。太后問他何故？禮對道：「太皇太后讀書萬卷，亦嘗見有時事若此，能保無亂麼？」太后道：「這…這非汝等所知。」禮又道：「事已人人知曉，怎可諱言？今丞相已去，只恃趙知院一人，恐他亦要動身了。」言已，聲淚俱下。太后愕然道「知院同姓，與他人不同，乃亦欲他往麼？」禮復道：「知院因誼屬宗親，不敢遽去，特遣知閤門事韓侂冑，輸誠上達。侂冑令宗尹代奏二次，未邀俯允，趙知院亦只好走了。」太后道：「侂冑何在？」禮答道：「小臣已留他待命。」太後道：「事果順理，就命他酌辦。」禮得了此旨，忙趨出門外，往報侂冑，且云：「明晨當請太皇太后在壽皇梓宮前，垂簾引見執政，煩公轉告趙知院，不得有誤。」侂冑聞命，亟轉身出宮，往報汝愚。天色已將晚了，汝愚得侂冑報聞，也即轉告參政事陳騤，及同知院事餘端禮，一面命殿帥郭杲等，夤夜調集兵士，保衛南北大內。關禮又遣閤門舍人傅昌朝，密制黃袍。是夕，嘉王遣使謁告，不再入臨。汝愚道：「明日禫祭，王不可不至。」來使應命而去。<br>　　<br><br>　　翌日為甲子日，群臣俱至太極殿，嘉王擴亦素服到來。汝愚率百官至梓宮前，隱隱見太後升坐簾內，便再拜跪奏道：「皇上有疾，未能執喪，臣等曾乞立皇子嘉王為太子，蒙皇上批出『甚好』二字，嗣復有『念欲退閒』的御札，特請太皇太后處分。」太后道：「既有御筆，相公便可奉行。」汝愚道：「這事關係重大，播諸天下，書諸史策，不能無所指揮，還乞太皇太后作主。」太后允諾。汝愚遂袖出所擬太后指揮以進，內云：「皇帝抱恙，至今未能執喪，曾有御筆，欲自退閒，皇子嘉王擴可即皇帝位，尊皇帝為太上皇帝，皇后為太上皇後。」太后覽畢，便道：「就照此行罷！」汝愚復奏道：「自今以後，臣等奏事，當取嗣皇處分，但恐兩宮父子，或有嫌隙等情，全仗太皇太后主張，從中調停。且上皇聖體未安，驟聞此事，也未免驚疑，乞令都知楊舜卿提舉本宮，擔負責任。」太后乃召楊舜卿至簾前，當面囑訖，然後命汝愚傳旨，令皇子嘉王擴嗣位。嘉王固辭道：「恐負不孝名。」汝愚勸諫道：「天子當以安社稷定國家為孝，今中外人人懮亂，萬一變生，將置太上皇於何地？」遂指揮侍臣，扶嘉王入素幄，被服黃袍，擁令即位。嘉王尚卻立未坐，汝愚已率百官再拜。拜畢，由嗣皇詣幾筵前，哭奠盡哀，百官排班侍立殿中。嗣皇衰服出就東廡，內侍扶掖乃坐。百官謹問起居，一一如儀。嗣皇乃起行禫祭禮，禮畢退班，命以光宗寢殿為泰安宮，奉養上皇。民心悅服，中外安然，這總算是趙知院的功勞了。計下有未足意。<br>　　越日，由太皇太后特旨，立崇國夫人韓氏為皇后。後系故忠獻王韓琦六世孫，初與姊俱被選入宮，事兩宮太后，獨後能曲承意旨，因此歸嘉王邸，封新安郡夫人，晉封崇國夫人。後父名同卿，侂冑系同卿季父，自後既正位，侂冑兼得兩重後戚，且自居定策功，遂漸漸的專橫起來。為後文寫照。汝愚請召還留正，命為大行攢宮總護使，留正入辭，嗣復出城。太皇太后命速追回，汝愚亦入請帝前，乃特下御札，召留正還，仍命為左丞相，改令郭師禹為攢宮總護使。一面由嗣皇帶領群臣，拜表泰安宮。光宗方才聞知，召嗣皇入見。韓侂冑隨嗣皇進謁，光宗瞪目視道：「是吾兒麼？」光宗已死了半個。復顧侂冑道：「汝等不先報我，乃作此事，但既是吾兒受禪，也無庸說了。」嗣皇及侂冑均拜謝而退，自是禪位遂定，歷史上稱作寧宗皇帝，改元慶元。<br>　　韓侂冑欲推定策功，請加封賞，汝愚道：「我是宗臣，汝是外戚，不應論功求賞。惟爪牙人士，推賞一二，便算了事。」侂冑怏怏失望，大為不悅。汝愚但奏白寧宗，加郭杲為武康節度使。還有工部尚書趙彥逾，定策時亦曾預議，因命為端明殿學士，出任四川制置使，兼知成都府。侂冑覬覦節鉞，偏止加遷一官，兼任汝州防禦使。徐誼往見汝愚道：「侂冑異時，必為國患，宜俾他飽欲，調居外任，方免後懮。」汝愚不從，錯了。別欲加封葉適。適辭謝道：「國危效忠，乃人臣本務，適何敢徼功？惟侂冑心懷觖望，現若任為節度，便可如願以償，否則怨恨日深，非國家福。」汝愚仍然不允。適退後自歎道：「禍從此始了，我不可在此遭累呢。」遂力求外補，出領淮東兵賦。見機而作，不俟終日。寧宗拜汝愚為右丞相，汝愚不受，乃命為樞密使。既而韓侂冑陰謀預政，屢詣都堂，左丞相留正，遣省吏與語道：「此間公事，與知閤無與，知閤不必僕僕往來。」侂冑懷怒而退。會留正與汝愚，議及孝宗山陵事，與汝愚未合。侂冑遂乘間進讒，竟由寧宗手詔，罷正為觀文殿大學士，判建康府，授汝愚為右丞相。汝愚聞留正罷官，事出侂冑，不禁憤憤道：「我並非與留相有嫌，不過公事公議，總有未合的時候，為甚麼侂冑進讒，竟請出內旨，將留相罷去？若事事統照此辦法，恐讒間日多，大臣尚得措手足麼？」你何不從徐、葉之言，將他調往外任？簽書樞密院事羅點在側，正要接入論議，忽報韓侂冑來謁相公。汝愚道：「不必進來！」吏役即傳命出去，羅點忙語汝愚道：「公誤了！」汝愚不待說畢，卻也省悟，再命吏役宣侂冑入見。侂冑聞汝愚拒絕，正擬轉身出門，嗣又聞吏役傳回，乃入見汝愚。兩下會面，各沒情沒緒的談了數語，侂冑即辭去，自此怨恨越結越深了。<br>　　侍御史章穎，劾論內侍陳源、楊舜卿、林億年等十人，離間兩宮的罪狀，乃將諸人貶官斥外。復因趙汝愚奏薦，召朱熹為煥章閣待制，兼官侍講。熹奉命就道，途次即上陳奏牘，請斥近幸，用正士。及入對時，復又勸寧宗隨時定省，勿失天倫。寧宗也不置可否，由他說了一通。熹見寧宗無意聽從，復面辭新命，寧宗不許。汝愚又奏請增置講讀諸官，有詔令給事中黃裳，及中書舍人陳傅良、彭龜年充選，更有祭酒李祥，博士楊簡，府丞呂祖儉等，均由汝愚薦引。在汝愚的意思，方以為正士盈朝，可以無恐，哪知挾嫌銜忿的韓侂冑，已日結奧援，千方百計的謀去汝愚。寧宗復向用侂冑。看官試想這趙丞相，還能長久在位麼？已而羅點病逝，黃裳又歿，汝愚入朝，泣語寧宗道：「黃裳、羅點相繼淪謝，這非官的不幸，乃是天下的不幸呢。」寧宗也沒甚悲悼。但聽了韓侂冑說話，用京鏜代羅點後任。鏜本任刑部尚書，寧宗欲命他鎮蜀，汝愚道：「鏜望輕資淺，怎能當方面重任？」寧宗乃留詔不發。鏜聞汝愚言，當然懷恨，侂冑遂聯為知交，薦鏜入樞密院，日夜伺汝愚隙，以快私圖。<br>　　知閤門事劉■，即古弼字。自以不得預定策功，心懷不平，因語侂冑道：「趙相欲專大功，君非但不得節鉞，恐且要遠行嶺海了。」侂冑愕然道：「這且奈何？」■答道：「只有引用台諫，作為幫手。」侂冑又道：「倘他又出來阻撓，將奈何？」■笑道：「從前留丞相去時，君如何下手？」侂冑亦自哂道：「聰明一世，懞懂一時，我已受教了。」過了一天，即有內批發出，拜給事中謝深甫為中丞，嗣復進劉德秀監察御史，也由內批授命。繼而劉三杰、李沐等，統入為諫官，彈冠相慶。朱熹見小人幸進，密約彭龜年同劾侂冑，偏龜年奉命，出伴金使，遂不果行。熹乃轉白汝愚，謂：「侂冑怨望已甚，應以厚賞酬勞，出就大藩，勿使在朝預政。」汝愚道：「他嘗自言不受封賞，有甚麼後患呢？」至此猶且不悟，汝愚真愚。熹遂自去進諫，面陳侂冑奸邪，寧宗不答。右正言黃度，將上疏論侂冑罪，偏被侂冑聞知，先請御筆批出，除度知平江府。度憤然道：「從前蔡京擅權，天下遂亂，今侂冑假用御筆，斥逐諫臣，恐亂端也將發作了。我豈尚可供職麼？」遂奏乞歸養，飄然逕去。<br>　　熹見黃度告歸，因上疏極諫，略言：「陛下即位未久，乃進退宰臣，改易台諫，均自陛下獨斷，中外人士，統疑由左右把持，臣恐主威下移，求治反亂」云云。這疏呈入，侂冑大怒，會值寧宗召優入戲，侂冑暗囑優人峨冠闊袖，扮大儒像，演戲上前，故意把性理諸說，變作詼諧，引人解頤。侂冑因乘此進言，謂：「朱熹迂闊，不可再用。」寧宗點首，俟看戲畢，即書手詔付熹道：「憫卿耆艾，恐難立講，當除卿宮觀，用示體恤耆儒之至意。」這詔頒出，應先經過都堂，趙汝愚見是御筆，即攜藏袖中，入內請見。且拜且諫，並將御批取出繳還。寧宗不省，汝愚因求罷政。寧宗搖首不許。越二日，侂冑乞得原詔，用函封固，令私黨送交朱熹。熹即上章稱謝，出都自去。中書舍人陳傅良、起居郎劉光祖、起居舍人鄧驛、御史吳獵、吏部侍郎孫逢吉、登聞鼓院游仲鴻，交章留熹，均不見報，反將傅良、光祖落職，特進侂冑兼樞密院都承旨。<br>　　侂冑勢燄益張，彭龜年以劾奸致罷。陳騤謂龜年不應罷職，也坐罪免官。用餘端禮知樞密院事，京鏜參知政事，鄭僑同知樞密院事。京鏜兩次遷升，統由侂冑一力保舉，他心中非常感激，每日至侂冑私第，商量私計。侂冑欲逐趙汝愚，苦無罪名，鏜即獻策道：「他系楚王元佐七世孫，本是太宗嫡派，若誣他覬覦神器，謀危社稷，豈不是一擊即中麼？」奸人之計，煞是凶狡。侂冑欣然道：「君也可謂智多星了。」鏜復道：「汝愚嘗自謂夢見孝宗，授以湯鼎，背負白龍昇天，是輔翼今皇的預兆，我等何妨指他自欲乘龍，假夢惑人。」汝愚履歷，及自言夢事，均借京鏜口中敘告，省筆墨。侂冑鼓掌道：「甚善。我便囑李沐照奏一本，不怕此人不去。」李沐嘗向汝愚求節鉞，汝愚不許，侂冑遂薦引李沐，入為右正言。至此召沐與商，教他劾奏汝愚。李沐極口應允，即日具疏入奏，略稱：「汝愚以同姓為相，本非祖宗常制，方上皇聖體未康時，汝愚欲行周公故事，倚虛聲，植私黨，定策自居，專功自恣，似此不法，亟宜罷斥，以安天位而塞奸萌」云云。汝愚聞得此疏，亟出至浙江亭待罪。有旨罷免右相，授觀文殿學士，出知福州。中丞謝深甫等又上言：「汝愚冒居相位，今既罷免，不應再加書殿隆名。帥藩重寄，乞收回出守成命。」於是又將汝愚降職，只命提舉洞霄宮。祭酒李祥博士楊簡府丞呂祖儉等，連章請留汝愚，俱遭內批駁斥。祖儉疏中，有侵及侂冑語，侂冑更入訴寧宗，加誣祖儉罪狀，說他朋比罔上，竄往韶州。太學生楊宏中、周端朝、張衙、林仲麟、蔣傳、徐范六人，不由的動了公憤，伏闕上書道：<br>　　近者諫官李沐，論罷趙汝愚，中外咨憤，而李沐以為父老歡呼，蒙蔽天聽，一至於此。陛下獨不念去歲之事乎？人心驚疑，變在旦夕，是時非汝愚出死力，定大議，雖百李沐，罔知攸濟。當國家多難，汝愚位樞府，據兵柄，指揮操縱，何向不可？不以此時為利，今天下安恬，乃獨有異志乎？章穎、李祥、楊簡發於中激，力辯前非，即遭斥逐，李沐自知邪正不兩立，思欲盡覆正人以便其私，必托朋黨以罔陛下之聽。臣恐君子小人之機，於此一判，則靖康已然之驗，何堪再見於今日耶？伏願陛下念汝愚之忠勤，察祥、簡之非黨，竄沐以謝天下，還祥等以收士心，則國家幸甚！天下幸甚！特錄此疏，以示學風。<br>　　看官！你看這書中所言，也算明白徹底，偏此時的寧宗，已被侂冑盅惑成癖，把所有七竅靈氣，盡行蔽住，辨不出甚麼是奸，甚麼是忠，看了此疏，反惹懊惱，即援筆批斥道：「楊宏中等罔亂上書，煽搖國是，甚屬可恨，悉送至五百里外編管。」這批發出，楊宏中等六人，呼冤無路，只好屈體受押，隨吏遠徙去了。<br>　　侂冑尚未快意，必欲害死汝愚，再令中丞何澹，監察御史胡紘，申行奏劾，只說：「汝愚倡引偽徒，謀為不軌，乘龍授鼎，假夢為符，暗與徐誼造謀，欲衛送上皇過越，為紹興皇帝等事。」寧宗也不辨真假，竟謫汝愚為寧遠軍節度副使，安置永州。徐誼為惠州團練副使，安置南安軍。汝愚聞命，從容就道，瀕行語諸子道：「侂冑必欲殺我，我死後，汝輩尚可免禍哩。」至此才知為侂冑所害，毋乃已遲。果然行至衡州，衡守錢鍪，受侂冑密諭，窘辱百端，氣得汝愚飲食不進，竟至成疾，未幾暴卒。是時正慶元二年正月中了。當有敖陶孫題詩闕門，隱寓感慨，小子止記得二句云：<br>　　一死固知公所欠，孤忠賴有史長存。<br>　　汝愚已死，後事如何，且待下回再敘。<br>　　光、寧授受，事出非常，留正以疑懼而去，獨賴趙汝愚定策宮中，始得安然禪位，汝愚之功，固不可謂不大矣。然汝愚固非能成此舉也。創議賴徐誼，成議賴韓侂冑，事定以後，自當按功論賞，豈可因己不言功，遂謂人之欲善，誰不如我乎？侂冑所望，不過一節鉞耳，苟請命寧宗，立除外任，則彼已饜望，應不致遽起邪心。小人未嘗無才智，亦未必不可用，在馭之有道而已。乃靳其節使，反使居內，徐誼、葉適、朱熹等，屢諫不從，反自言乘龍授鼎諸夢兆，使奸人得援為口實，忠有餘而智不足，古人之論汝愚也，亶其然乎？若第以功成不退，為汝愚咎，汝愚固貴戚之卿，非異姓之卿也，異姓可去，貴戚不可去，子輿氏有明訓矣。然則汝愚之不早退，猶可自解，誤在■印不封，無以塞小人之望耳。故觀於汝愚之行誼，殆不能無歎惜雲。　<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=81.htm>上一篇</a> &nbsp;&nbsp;&nbsp;&nbsp; <a href=83.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>