<html>
<head>
<title>開放文學--歷史通俗演義 - 宋史--第六十三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=61.htm>上一篇</a> &nbsp;&nbsp;&nbsp;&nbsp; <a href=63.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第六十三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>承遺祚藩王登極　發逆案奸賊伏誅</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說金兵既退，張邦昌尚屍位如故，呂好問語邦昌道：「相公真欲為帝麼？還是權宜行事，徐圖他策麼？」邦昌失色道：「這是何說？」好問道：「相公閱歷已久，應曉得中國人情，彼時金兵壓境，無可奈何，今強虜北去，何人肯擁戴相公？為相公計，當即日還政，內迎元祐皇后入宮，外請康王早正大位，庶可保全。」監察御史馬伸亦貽書邦昌，極陳順逆厲害，請速迎康王入京。邦昌乃迎元祐皇后孟氏入居延福宮，尊為宋太后，太后上加一宋字，邦昌亦欲效太祖耶？所上冊文，有「尚念宋氏之初，首崇西宮之禮」等語。知淮寧府子崧系燕王德昭五世孫，聞二帝北遷，即與江、淮經制使翁彥國等，登壇誓眾，同獎王室﹔並移書訶斥邦昌，令他反正。邦昌乃遣謝克家往迎康王。<br>　　康王當汴京危急時，已受命為天下兵馬大元帥，佐以陳遘、汪伯彥、宗澤，由相州出發，進次大名。金兵沿河駐紮，約有數十營。宗澤前驅猛進，力破金人三十餘寨，履冰渡河。知信德府梁揚祖率三千人來會，麾下有張俊、苗傳、楊沂中、田師中等人，俱有勇力，威勢頗振。宗澤請即日援汴，康王恰也願從，偏來了朝使曹輔，齎到蠟詔，內云：「金人登城不下，方議和好，可屯兵近甸，勿遽來京！」宗澤道：「此乃金人狡謀，欲緩我師，愚以為君父有難，理應急援，請大王督軍，直趨澶淵，次第進壘。萬一敵有異圖，我軍已到城下了。」如用此計，徽、欽或不至被擄。汪伯彥道：「明詔令我暫駐，如何可違？」宗澤道：「將在外，君命不受，況這道詔命，安知非由敵脅迫麼？」康王竟信伯彥言，但遣澤先趨澶淵。澤遂自大名赴開德，連戰皆捷，一面奉書康王，請檄諸道兵會京城，一面移書北道總管趙野，河東北路宣撫使范訥，知興仁府曾楙，會兵入援，不料數路都杳無影響。澤只率孤軍，進趨衛南，轉戰而東，忽見金兵四集，險些兒被他圍住。裨將王孝忠陣亡。澤下令死戰，軍士都以一當百，斬首數千級。金人敗走。到了夜間，金人復進襲澤營，虧得澤預先遷徙，只剩了一座空寨，反使金兵駭退。澤復過河追擊，又得勝仗。陸續報聞康王，並催他火速進軍。康王已有眾八萬，並召集高陽關路安撫使黃潛善，及總管楊維忠，移師東平，分屯濟、濮諸州。旋得金人假傳宋詔，令康王所有部眾，交付副元帥，自己即日還京。幸張俊覷破詐謀，諫止康王。康王乃進次濟州，靜候消息。救兵如救火，無故逗留中道，已見康王之心。<br>　　宗澤屢催無效，且聞二帝已經北去，即提孤軍回趨大名，傳檄河北，擬邀截金人歸路，奪還二帝。怎奈勤王兵無一到來，眼見得獨力難支，不便輕進。康王尚安居濟州，至謝克家由京到濟，方得京城確報。克家當即勸進，康王不允。既而汴使蔣思愈又至，代呈張邦昌書，無非自為解免，請康王歸汴正位云云。康王復書慰勉。獨宗澤以邦昌篡逆，乞康王聲罪致討，興復社稷。康王正在遲疑，既而呂好問貽書康王謂：「大王不自立，恐有不當立的人，起據神器，應亟定大計為是。」張邦昌又遣原使謝克家及康王舅忠州防禦使韋淵，奉大宋受命寶，詣濟州勸進。孟後亦派馮澥等為奉迎使，同至濟州。康王乃慟哭受寶，遂遣克家還京，辦理即位儀物。時孟後已由邦昌尊奉，垂簾聽政，乃命太常少卿汪藻，代草手書，諭告中外道：<br>　　比以敵國興師，都城失守，祲纏宮闕，既二帝之蒙塵，禍及宗祊，謂三靈之改卜。眾恐中原之無主，姑令舊弼以臨朝。雖義形於色，而以死為辭，然事迫於危，而非權莫濟。內以拯黔首將亡之命，外以紓鄰國見逼之威，遂成九廟之安，坐免一城之酷。乃以衰癃之質，起於閒廢之中，迎置宮闈，進加位號，舉欽聖已還之典，成靖康欲復之心，永言運數之屯，坐視邦家之覆。撫躬猶在，流涕何從？緬維藝祖之開基，實自高穹之眷命，歷年二百，人不知兵，傳序九君，世無失德。雖舉族有北轅之釁，而敷天同左袒之心。乃眷賢王，越居近服，已徇群情之請，俾膺神器之歸。繇康邸之舊藩，嗣宋朝之大統。漢家之厄十世，宜光武之中興，獻公之子九人，惟重耳之尚在。茲惟天意，夫豈人謀？尚期中外之&#24650;心，同定安危之至計，庶臻小愒，漸底丕平，用敷告於多方，其深明於吾志！<br>　　這道手書，傳到濟州。濟州父老，爭詣軍門上言，州城四面，紅光燭天，明是上蒼瑞應，請即城內即皇帝位。康王慰諭父老，令散歸聽命。權應天府朱勝非自任所進謁，願迎康王至應天，謂：「南京即宋州。為藝祖興王地，四方所向，且便漕運，請即日啟行。」宗澤亦以為可。康王乃決趨應天府。臨行時，鄜延副總管劉光世，自陝州來會，康王命他為五軍都提舉。既而西道總管王襄，宣撫使統制官韓世忠，亦陸續到來，均隨康王至應天府。於是就府門左首，築受命壇，定期五月朔即位。張邦昌先日趨至，伏地請死，繼以慟哭，虧他做作。康王仍慰撫有加。王時雍等也奉乘輿服御，齊集應天。轉瞬間，就是五月朔日，康王登壇受命，禮畢後，遙謝二帝，北向悲號。旋經百官勸止，乃就府治，即位受百官拜謁，改元建炎，頒詔大赦。所有張邦昌以下，及供應金軍等人，概置不問。惟童貫、蔡京、朱&#21204;、李彥、梁師成等子孫，不得收敘。遙上靖康帝尊號，曰孝慈淵聖皇帝，尊元祐皇后孟氏為元祐太后。遙尊生母韋氏為宣和皇后。遙立夫人邢氏為皇后。孟後即日在東京撤簾，一切政治，歸新皇專決。歷史上稱為南宋。且因康王後來廟號，叫作高宗皇帝，遂也沿稱高宗。<br>　　<br><br>　　小子尚有一段遺聞，未經見諸正史，只有裨乘上間或載及，因亦彩入，聊供看官參閱。相傳徽宗是江南李主煜後身，神宗曾夢李主來謁，因生徽宗，所以性情學術，均與李主相似。至被擄入金，金主亦仿用宋太祖見李主故事。獨高宗生時，徽宗與鄭後俱夢見錢王鏐索還兩浙，次日即報韋妃生男。錢王壽至八十一，高宗壽數，後來與錢王適合，所以世稱為錢王後身。宣和年間，禁中賜宴諸王，高宗酒醉欲眠，退臥幄次。徽宗入幄揭簾，但見金龍丈餘，蜿蜒榻上，當即駭退。及高宗往質金軍，黏沒喝疑為將家子，遣還換質，未幾訪問得實，遣使急追。高宗尚在途次，倦憩崔府君廟中，忽夢神人大呼道：「快行快行！敵兵要追來了。」高宗驚醒，見有一馬在側，忙上馬飛馳。既渡河，馬不復動，視之乃是泥馬，因此有泥馬渡康王的遺傳。此說恐未必確，彼時有張邦昌同行，且金兵已圍攻汴都，往返甚近，亦不至有倦憩等事。這數種軼聞，是真是假，小子亦未敢臆斷，不過人云亦云罷了。<br>　　且說高宗即位後，命黃潛善為中書侍郎，汪伯彥同知樞密院事，授張邦昌太保，封同安郡王，五日一赴都堂，參決大事，尋復加爵太傅。開手即用三大奸臣，後事可知。罷尚書左丞耿南仲，右丞馮澥，用呂好問為尚書右丞，召李綱為尚書右僕射，兼中書侍郎。置御營司，總齊軍政。即令黃潛善為御營使，汪伯彥兼副使。王淵為都統制，劉光世為提舉，韓世忠為左軍統制，張俊為前軍統制，楊維忠主管殿前公事，竄誤國罪臣李邦彥至&#27988;州，吳敏至柳州，蔡懋至英州，李鞈、宇文虛中、鄭望之、李鄴等，均安置廣南諸州。宇文虛中似不應同罪。又以宣仁太后高氏，從前保護哲宗，曾立大功，令國史館改正誣謗，播告天下。追貶蔡確、蔡卞、邢恕等人，御史中丞張澄，復論耿南仲主和罪狀，因將南仲竄死南雄州。宗澤入見高宗，慨陳興復大計，適李綱亦應召而至，兩人敷陳國事，統是志同道合，涕泣而談，高宗亦為動容，偏汪、黃兩人，陰忌宗澤，不欲令他內用，但說襄陽為江防要口，應令澤鎮守。高宗因命澤知襄陽府。汪、黃又忌李綱，復加讒間。綱稍有所聞，力辭相位。高宗面語綱道：「朕知卿忠義，幸勿固辭！」綱頓首泣謝道：「今日欲內修外攘，還二聖，撫四方，責在陛下與宰相。臣自知愚陋，不能仰副委任，必欲臣暫掌政柄，臣願仿唐姚崇入相故例，首陳十事，仰干天聽。如蒙陛下採擇施行，臣方敢受命。」高宗道：「卿盡管直陳，可行即行。」綱乃逐條說出，由小子表述如下：<br>　　（一）議國是注意在守。能守而後可戰，能戰而後可和。（二）議巡幸請高宗至汴都謁見宗廟，若汴不可居，上策宜都長安，次都襄陽，又次都建康，均當先事預備。（三）議赦令祖宗登極，赦令皆有常式，不應赦及惡逆，及罪廢官，盡復官職。（四）議僭逆張邦昌挾金圖逆，易姓改號，宜正典刑，垂戒萬世。（五）議偽命邦昌僭號，百官多受偽命，應倣唐肅宗故事，以六等治罪。（六）議戰宜修明軍律，信賞必罰，籍作士氣。（七）議守宜於沿河、江、淮措置控御，嚴扼敵衝。（八）議本政宜整飭綱紀，一歸中書以尊朝廷。（九）議久任戒靖康間任官不久之弊，令百官各專責成。（十）議修德勸高宗益修孝悌恭儉，副民望而致中興。<br>　　高宗聞此十事，不加可否，但言明日當頒議施行。綱乃退出。待至次日，頒出八議，惟僭逆偽命二事，留中不發。綱又剴切上書，略云：<br>　　僭逆偽命二事，乃今日政刑之大者，所關甚重。張邦昌在政府十年，淵聖即位，首擢為相，方國家禍難，金人為易姓之謀，邦昌如能以死守節，推明天下戴宋之義，以感動其心，敵人未必不悔禍而存趙氏。而邦昌方以為得計，偃然正位號，處宮禁，擅降偽詔，以止四方勤王之師。及知天下之不與，乃不得已請元祐太后垂簾聽政，而議奉迎。邦昌僭逆，始末如此，而議者不同，臣請以春秋之法斷之。夫春秋之法，人臣無將，將則必誅。趙盾不討賊，則書以弒君。今邦昌已僭位號，敵退而止勤王之師，非特將與不討賊而已。劉盆子以漢宗室，為赤眉所立，其後以十萬眾降。光武但待之以不死。邦昌以臣易君，罪大於盆子，不得已而自歸，朝廷既不正其罪，又尊崇之，此何禮也？陛下欲建中興之業，而尊崇僭逆之臣，以示四方，其誰不解體？又偽命臣僚，一切置而不問，何以厲天下士大夫之節乎？伏乞陛下立申睿斷，毋瞻徇以失民望！<br>　　高宗覽書後，召汪、黃二人與商。黃潛善代為邦昌剖辨，營救甚力。高宗因召問呂好問道：「卿前在圍城中，必知邦昌情形。」好問道：「邦昌僭竊位號，人所共知，業已自歸，惟求陛下裁處。」首鼠兩端。高宗聞言，愈加躊躇。李綱復入諫道：「邦昌為逆，仍使在朝，百姓將目為二天子，臣不願與賊臣同居。如必欲用邦昌，寧罷臣職！」言下泣拜不已，高宗頗為感動。伯彥乃接口道：「李綱氣直，為臣等所不及。」高宗乃出綱奏議，揭邦昌罪狀，貶為昭化軍節度副使，安置潭州，並將王時雍、徐秉哲、吳■、莫儔、李耀、孫覿等，盡行貶謫，分竄高、梅、永、全、柳、歸諸州。<br>　　先是邦昌僭居禁中，曾有華國靖恭夫人李氏，屢持果實，贈遺邦昌。邦昌也厚禮答饋。一夕，李氏邀邦昌夜飲，特將養女陳氏裝飾停當，令她侍宴。邦昌見了陳女，身子已酥了半邊，更兼她慇懃斟酒，目逗眉挑，不由的心神俱醉。飲了數杯，便假寐席上，佯作醉狀。李氏見邦昌已醉，即與陳女掖他起座，且與語道：「大家事已至此，尚復何言？」當下持赭色半臂，披邦昌身上，擁入福寧殿，令他小睡，且令陳女侍著。邦昌本是有心陳女，故作此態，既見李氏出去，即躍然而起，立把陳女摟住。陳女半推半就，一任邦昌所為，寬衣解帶，成就好事，嗣是邦昌遂封陳女為偽妃。及邦昌還居東府，李氏私下相送，並有怨謗高宗等語。天下事若要不知，除非莫為，邦昌既貶潭州，威勢盡失，當有人傳達高宗，高宗即飭拘李氏下獄，命御史審訊。李氏無可抵賴，只好直供。於是邦昌罪上加罪，由馬申奉詔至潭，勒令自盡，並誅王時雍等。李氏杖脊三百，發配車營。嘗閱《說岳全傳》，謂邦昌被兀朮祭旗，充作豬羊，證諸史乘，全屬不符，可見俗小說之難信。<br>　　呂好問曾受偽命，為侍御史王賓所劾，自請解職，因有詔出知宣州。宋齊愈阿附金人，首書張邦昌姓名，坐罪下獄，受戮東市。同是一死，何不死於前日。追贈李若水、劉鞈、霍安國等官。高宗方向用李綱，既任為右僕射，並命兼御營使。綱亦力圖報稱，知無不言，言無不盡。總計綱所規畫，共有數則，無一非當時至計，小子復匯述如下：<br>　　一　請置河北招撫司，河東經制司，特薦張所、傅亮二人充任。高宗乃命張所為河北招撫使，王■為河東<br>　　經制使，傅亮為副使。<br>　　二　因高宗登極時，赦詔未及兩河，建炎元年六月，適潘賢妃生子&#26057;，應援例大赦，特請遍赦兩河，廣示<br>　　德義。<br>　　三　請調宗澤留守汴京，規復兩河。澤因奉命為東京留守，兼知開封府事。<br>　　四　請立沿河、江、淮帥府，凡置府十有九，下列要郡三十九，次要郡三十八，府置帥，兼都總管。郡置<br>　　守，兼鈐轄都監。總置軍九十六萬七千五百人，別置水軍七十七將，帥府置水兵二軍，要郡一軍，立軍號曰凌波樓船軍。造舟江、淮諸州。前此四道都總管，一並取消。<br>　　五　修明軍法，定伍、甲、隊、部、軍各制。五人為伍，二十五人為甲，百人為隊，五百人為部，二千五百<br>　　人為軍。上下相維，不亂統系。所有招置新軍，及御營司兵，俱用新法團結。且詔陝西、山東諸路帥<br>　　臣，並依此法，互相應援。<br>　　六　令諸路募兵買馬，勸民出財，並製造戰車，頒行京東西路。<br>　　七　議車駕巡幸，首關中，次襄陽，又次在鄧州，不當株守應天。高宗特命范致虛知鄧州，修城池，繕宮<br>　　室，實錢谷，以為巡幸之備。<br>　　八　遣宣義郎傅雱使金軍，但雲通問二聖，不言祈請，俾上下枕戈嚐膽，誓報國恥，徐使敵人生畏，自歸二<br>　　帝。<br>　　九　請還元祐黨籍，及元符上書人官爵。<br>　　高宗此時，總算言聽計從，無不施行。偏黃潛善、汪伯彥兩人，同忌李綱，復倡和議。適值金婁室率領重兵，進攻河中，權知府事郝仲連闔門死義。婁室入河中府城，復連陷解、絳、慈、隰諸州。汪、黃二人聞警，密請高宗轉幸東南，高宗也覺膽怯，竟有巡幸東南的詔命。當時惱動了一位忠臣，接連上表，請帝還汴，正是：<br>　　庸主偷安甘避敵，直臣報國獨輸忱。<br>　　欲知何人上表，俟至下回報明。　　<br>　　觀康王構之留次濟州，與即位應天，而已知其不足有為矣。當汴京危迫之時，能亟援君父之難，即早盡臣子之心。況宗澤連敗金人，先聲已振，各路兵亦陸續到來，有眾至九萬人，正可臨城一戰，力解汴圍，胡為逍遙東土，但求自全，坐視君父之困乎？既而汴使來迎，一再勸進，亦應即日赴汴。先誅逆賊，繼承帝祚，北向以御強虜，定兩河，迎還二帝，期雪前恥，胡乃轉趨應天，即位偏隅，預作避敵之計乎？且一經登極，首任汪、黃，已足為中興之累，至僭逆如張邦昌，猶且錫以王爵，尊禮備至。微李綱之力請懲奸，則功罪不明，紀綱益紊，恐小朝廷且無自立矣。朱子謂李綱入相，方成朝廷，證以綱之謀議，其言益信。然有直臣，必貴有明主，主德不明，必有直道難容之慮，宜乎李綱之即遭擯斥也。　<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 宋史 </a>>> </font></td>
     <td width="60%" align=right><a href=61.htm>上一篇</a> &nbsp;&nbsp;&nbsp;&nbsp; <a href=63.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>