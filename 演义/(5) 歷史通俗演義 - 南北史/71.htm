<html>
<head>
<title>開放文學--歷史通俗演義 - 南北史--第七十二回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=70.htm>上一篇</a> &nbsp;&nbsp;&nbsp;&nbsp; <a href=72.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第七十二回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>遭主嫌侯安都受戮　卻敵軍段孝先建功</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說陳寶應逃至莆田，被陳軍從後追及，日暮途窮，如何支持，眼見是束手受擒。就是寶應婦翁留異，也與寶應同逃，無從漏網，翁婿妻孥，一並就縛。還有寶應宗族，及幕下僚佐，俱捉得一個不留，悉數械送建康。叛徒頭腦，怎得免死，就是子弟黨羽，亦難逃國法，駢戮市曹。唯異子貞臣，曾尚帝女，特別恩赦。這是得妻房好處。並命昭達禮送虞寄，乘驛入都。陳主蒨當即召見，溫言獎諭道：「管寧漢末隱士。尚幸無恙。」寄拜謝而出。既而陳主自下手敕，命寄為衡陽王掌書記。衡陽王系武帝嗣子昌封爵，昌被侯安都溺斃，見七十回。陳主諱莫如深，只托言失足溺水，追諡為獻。昌無子嗣，即令皇七子伯信過繼，並授伯信為丹陽尹，得置佐吏。此次因虞寄經明行淑，特遣令往輔。寄奉敕入謝，陳主面諭道：「今遣卿為衡陽記室，不但欲煩勞文翰，實因七兒年少，須卿教導，令作師資，卿毋以委屈見辭！」寄當然謙退，奉敕即行。未幾復遷拜國子博士，寄表求解職，乞許歸田。陳主優詔報答，許還會稽，仍令為東揚州別駕，寄又以疾辭。時寄兄虞荔，已經病歿，亦引柩還鄉，陳主追贈侍中，賜諡曰德。並親出都門送喪，時人稱為難兄難弟。荔子世基世南，並少有文名，寄後來屢征不起，嘗以知足不辱為言。諸王或出為州將，必奉朝命問候，致敬盡禮。有時寄出遊近寺，閭裡互相傳語，老幼羅列，望拜道左。鄉有爭訟，經寄一言，無不立解﹔人有誓約，但指寄名，均不敢欺。擾亂時代，得此高士，真好算作第一流人物了。極筆褒揚，足以風世。至陳主頊太建十一年，始病終故里，這且不必細表。<br>　　且說留異、陳寶應二人，已經伏辜，只有漏網餘生的周迪，尚在東興一帶，出沒為患。陳都督程靈洗，自鄱陽別道出擊，應前回。出迪不意，大破敵眾，迪復與麾下十餘人，竄伏山谷中。過了數月，遣人至臨川郡市，購辦魚蝦，為臨川太守駱牙所執，諭令取迪自效，隨即使腹心勇士，跟入山中，誘迪出獵，把他捕誅，傳首建康，懸示朱雀觀三日。三凶盡殲，西南廓清，惟後梁主蕭蒨據守江陵，得周保護。陳主蒨未敢進攻，&#35431;亦因封地狹小，邑居殘毀，不能東出報怨，鬱鬱無聊，疽發背上，竟致逝世。太子蕭巋嗣立，追諡&#35431;為宣帝，廟號中宗，改元大保，這也是殘喘僅存，有名無實。他如永嘉王蕭莊，亦奔齊病死，蕭氏已不能復振了。隨筆帶過蕭&#35431;、蕭莊。<br>　　陳司空侯安都，自略定西南後，歸鎮京口，加封征北大將軍，封邑增至五千戶。安都自恃功高，漸生驕態，幕中多羅集文武，一宴輒至千人。部下將帥，往往不遵法度，朝旨檢問，輒奔歸安都，倚作護符。陳主蒨性好嚴察，聞安都庇護罪人，不免生恨，安都毫不覺察，驕橫如故。就是入宮侍宴，亦不守臣禮。酒酣時箕踞傾倚，目無君上，嘗陪樂遊園禊飲，語陳主道：「陛下今日，比做臨川王時，趣味何如？」言下甚有德色，陳主默然無言。安都一再問及，陳主始淡淡的答道：「這雖出自天命，也未始非明公功勞！」安都喜甚，便乞借供帳水飾。陳主勉強允諾，心中很是不悅，怏怏還宮。到了次日，安都挈妻妾至樂遊園，自升御座，令賓佐居群臣位，稱觴上壽。居然想學做皇帝。陳主使人偵察，得悉安都情狀，越加猜嫌，待安都還鎮，屢遣台使按問安都部下，檢括叛亡。安都才知上意，亦遣別駕周弘實，密結舍人蔡景歷，探刺朝廷情事。景歷具狀奏聞，且言安都有謀反狀。無非希旨。陳主乃調安都都督江、吳二州，領江州刺史。這一番調動，明明是誘他入闕，設法除患。安都果自京口還都，部伍入石頭城，陳主引安都入宴嘉德殿，並令他部下將帥，會集尚書省聽令。暗中卻已密布禁軍，乘安都入宴時，先把他拘系西省，然後收逮諸將帥，勒令繳出馬仗，才許釋放。因出舍人蔡景歷表狀，榜示朝堂，隨即下詔論罪道：<br>　　昔漢厚功臣，韓韓信。彭彭越。肇亂﹔晉倚藩牧，敦王敦。約祖約。稱兵，托六尺於龐萌，野心竊發，寄股肱於霍禹，凶謀潛構。追維往代，挺逆一揆，永言自古，患難同規。侯安都素乏遠圖，本慚令德，幸屬興運，預奉經綸，拔蹟行間，假之毛羽，推於偏帥，委以馳逐，位極三槐，任居四岳，名器隆赫，禮數莫儔，而志唯矜己，氣在陵上，招聚逋逃，窮極輕狡，無賴無行，不畏不恭，受脈專征，剽掠一逞，推轂所鎮，裒斂無厭。朕以爰初締構，頗著功績，飛驂代邸，預定嘉謀，所以掩抑有司，每懷遵養，杜絕百辟，日望自新，款襟期於話言，推丹<br>　　赤於造次，策馬甲第，羽林息警，置酒高堂，陛戟無衛，何嘗內隱片嫌，去柏人而勿宿，外&#24650;猜防，入成&#33263;而不留。而彼乃悖逆不悛，驕暴滋甚，招誘文武，密懷異圖。<br>　　近得中書舍人蔡景歷啟聞，報稱安都曾遣別駕周弘實前來探刺，具陳反計，朕猶加隱忍，待之如初，爰自北門遷授南服，受命逕停，奸謀益露。今者欲因初鎮，將行不軌，此而可忍，孰不可容！賴社稷之靈，近侍誠&#24932;，丑情彰暴，逆節顯聞。可詳按舊典，速正刑典，罪止同謀，餘無可問。<br>　　這詔頒出，越宿即賜安都自盡，旋復有詔赦免家屬，葬用士禮，喪事所需，仍由公款發給。從前武帝在日，嘗命諸將侍宴，杜僧明、周文育、侯安都三人，各自稱功，武帝喟然道：「卿等原統是良將，但各有短處，杜公志大識闇，狎下陵上﹔周侯交不擇人，推心過差﹔侯郎傲慢無厭，輕佻肆志，將來恐不能自全，各宜戒慎為是！」三人懷慚而退，後來杜僧明病死江州，算是令終，惟無績可言﹔文育為熊曇朗所殺，見前文。安都至是被誅，終不出武帝所料。古來明哲保身的智士，所以小心翼翼，功成身退，才能安享天年，流芳百世呢。<br>　　如范蠡、張良等人。<br>　　話分兩頭，且說齊主高湛，信用黃門侍郎和士開，擢官侍中，並開府儀同三司，前後賞賜，不可勝紀，士開百計諂諛，揣摩迎合，無不中肯，惹得高湛格外親信，幾乎一日不能相離。你妻胡氏與他相暱，還有可說，你為何相信至此！士開每侍左右，辭不加檢，備極鄙褻，嘗笑語湛道：「自古以來，沒有不死的帝王，堯、舜、桀、紂，統成灰土，有何異同？陛下春秋鼎盛，正應及時行樂，取快一日，足抵百年，國事盡可付與大臣，無慮不辦，何必自取煩惱呢！」湛聞言大喜，遂委趙彥深掌官爵，元文遙掌財用，唐邕掌外兵，白建掌騎兵，馮於琮、胡長粲掌東宮，閱三四日才一視朝，須臾即罷。<br>　　士開善持槊，胡後亦頗喜學槊，湛令士開教導胡後。後與士開情好有年，當握槊時，眉目含情，無庸細說。她卻故意弄錯手勢，使士開牽動玉腕，與她共握。湛高坐飲酒，一些兒沒有窺覺，反且喜笑顏開，自得其樂。河南王孝瑜，系文襄皇帝高澄長子，目睹情形，不禁憤&#25041;，便入內進諫道：「皇后系天下母，怎得與臣下接手？」湛好似未聞，不答一語。甘戴綠頭巾，何勞多言！孝愉乃退。嗣又上言趙郡王叡，父死非命，不宜親近。叡父即趙郡王琛，與小爾朱氏私通，被高歡杖斃，事見前文。湛亦不報。<br>　　叡與士開因此挾恨，便密譖孝瑜奢僭，謂山東只聞河南王，不聞有陛下，湛本與孝瑜同年，又是嫡親兄子，甚相親愛，至是不免加忌。孝瑜又行止未謹，嘗與婁太后宮人爾朱摩女，暗地私通。及太子緯納斛律光女為妃，孝瑜入宮襄事，與爾朱女喁喁私語，潛敘舊情，偏被旁人瞧著，向湛報知。湛頓觸舊嫌，立召孝瑜至前，逼令飲酒三十七杯。也是奇罰。孝瑜體本肥大，強飲過醉，頹然倒地。湛命左右婁子彥，用犢車載出孝瑜，且密囑數語。子彥領命，隨車同行，途次由孝瑜索茶解渴，子彥以鴆酒代茶，孝瑜醉眼模糊，喝將下去，越覺煩躁不堪，行至西華門，&#36471;起索水，下車投河，竟致溺斃。子彥返報，湛假意舉哀，追贈孝瑜為太尉，錄尚書事，諸王雖有所聞，莫敢發言。惟孝瑜第三弟孝琬，曾封河間王，親臨兄喪，大哭而出，意欲他去，當由湛遣使追還，乃仍留鄴中。驀聞周與突厥連師，來攻晉陽，湛亦不禁著急，親自往援。<br>　　突厥自伊利可汗擊破柔然，柔然可汗阿那瓖自殺，事見前文。餘眾立阿那瓖叔父鄧叔子為主，復為伊利子科羅所破。科羅死，弟侯斤立，號木桿可汗，木桿勇略過人，又追逐鄧叔子，逼得鄧叔子無路可奔，只好投入關中。是時西魏尚未被篡，宇文泰亦未謝世，木桿竟遣使至魏，索交鄧叔子，泰不肯照給。木桿又西破&#22152;噠，東逐契丹，北並結骨，威振塞外，凡東自遼海，西至青海，延袤萬里，南自沙漠以北，直至北海，又五六千里，均為木桿所有。再向西魏索取鄧叔子，泰畏他強盛，不敢不允，遂收鄧叔子以下三千餘人，盡付突厥來使。突厥使人，不勝押解，即驅鄧叔子等至青門外，盡加屠戮，但攜鄧叔子首級歸國。宇文泰視死不救，亦太殘忍。自是木桿與周通好，常有使節往來。宇文覺篡位受禪，修好如故，兩傳至宇文邕，曾與突厥連兵侵齊，見齊境守禦頗固，因即折回。邕尚未立後，由太師宇文護等定議，遣御伯大夫楊薦，及左武伯王慶，至突厥求婚。木桿已經允許，偏齊人得此消息，也遣使至突厥和親，卑禮厚幣，願迎木桿女為後。木桿貪齊重賂，便向周悔婚，且欲將薦等執交齊使。夷狄之不可恃也如此！薦乃上帳責木桿道：「我周太祖指宇文泰。與可汗結好，當時蠕蠕即柔然，見前。遺眾數千來降，太祖俱執付可汗使臣，藉敦睦誼，奈何今日欲背恩忘義！就使不畏我周，難道不畏鬼神麼？」木桿聽到鬼神二字，觸動迷信，不由的打了一個寒噤，良久方答道：「君言甚是，我計決了！當與貴國共平東寇，再行送女未遲。」遂叱還齊使，禮遣薦等南歸。<br>　　周廷得薦等歸報，乃召公卿會議，眾請發十萬人擊齊，獨柱國楊忠，謂兵不在多，但發騎兵萬人，已足敷用。周主邕乃遣楊忠為帥，率領萬騎，從北道出發，又遣大將軍達奚武，統兵三萬，從南道進行，約會晉陽城下。楊忠連下齊二十餘城，攻破陘嶺要隘，兵威大震。突厥木桿可汗，又親率十萬騎來會，長驅並進。看官聽說！此時齊境警報，往來如織，雖然齊主湛沉湎酒色，也不能不被他驚起，親督內外兵士，從鄴都急赴晉陽。<br>　　是時為齊河清三年十二月，即陳天嘉五年，周保定四年。連日大雪，千山一白，齊主湛冒雪前行，兼程至晉陽，尚幸城外無寇，安然入城。命司空斛律光率步騎三萬人，往屯平陽，防守南路。周柱國楊忠及突厥可汗，共麾兵直逼城下，齊主湛登城遙望，見敵兵魚貫到來，好似潮頭湧入，沒有止境，不覺蹙然變色道：「這般大寇，如何抵禦哩！」說至此，便即下城，擬挈宮人東走。趙郡王叡，河間王孝琬，叩馬諫阻，方才停留。孝琬又請將六軍進止，歸叡節度，湛乃命叡節制諸軍，並使並州刺史段韶，職掌軍務。<br>　　此守彼攻，相持過年，正月朔日，叡已部分諸軍，出城搦戰，軍容甚盛。突厥木桿可汗憑高觀望，頗有懼容，顧語周人道：「爾言齊亂，所以會師伐齊，今齊人眼中亦有鐵，怎得輕敵！可見爾周人是好為虛言了。」周人聞木桿言，當然不服，並用步兵為前鋒，向齊挑戰，齊將俱欲迎擊，獨段韶不許，面囑諸將道：「步軍勢力有限，今積雪既厚，不便逆擊，不如嚴陣待著，俟彼勞我逸，方可出戰。」說著，即下令軍中道：「大眾須聽我號令，不得妄動！待中軍揚旗伐鼓，才准出擊，違令立斬！」韶頗知兵。各軍始靜守陣伍，毫無譁聲。周軍無從交戰，漸漸的懈弛起來，突見齊兵陣內，紅幟高張，接連是戰鼓鼕鼕，震入耳中。正旁皇四顧，那齊兵已盡銳殺到，喊殺連天，眼見是抵敵不住，紛紛倒退。楊忠也不能禁遏，但望突厥兵上前助戰，好將齊兵殺回，偏突厥木桿可汗勒馬西山，並未馳下，反且把部眾一齊引上，專顧自己保守，不管周軍進退。周軍孤軍失援，頓時大&#28291;，奔回關中。木桿可汗也從山後引遁，段韶始終持重，不敢力追，似此亦不免太怯。自晉陽西北七百餘里，均遭突厥兵殘掠，人畜無遺。木桿還至陘嶺，山谷凍滑，鋪氈度兵，胡馬寒瘦，膝下毛皆脫落，及抵長城，馬死垂盡，兵士多截槊挑歸。周將達奚武至平陽，尚未知楊忠敗還，嗣得齊將斛律光書，語帶譏嘲，料知楊忠失敗，乃即日引歸，半途被齊兵追至，且戰且走，好容易才得馳脫，已喪失了二千餘人。<br>　　斛律光收兵還晉陽，齊主湛見了斛律光，抱頭大哭。光不知為著何事，倉猝不能勸諫。我亦不解。任城王叡在旁，便進言道：「想陛下新卻大寇，喜極生悲，但亦何必至此！」湛乃止哭，頒賞有功，進趙郡王叡錄尚書事，斛律光為司徒。光聞段韶不擊突厥，但遠遠的從後追躡，好似送他出塞一般，因向韶譏笑道：「段孝先好改呼段婆，才不愧為送女客呢。」孝先系韶表字。<br>　　言未畢，鄴中忽有急報傳到，乃是太師彭城王浟，為盜所戕。湛驚問何因？鄴使說是浟在第中，被群盜白子禮等突入，詐稱敕使。劫浟為主，浟大呼不從，因即遇害。湛又驚問道：「現在盜目已捕誅否？」鄴使謂已經蕩平，惟望陛下還駕。湛乃匆匆啟行。返至鄴城，即詣浟第臨喪，贈浟假黃鉞太師錄尚書事，給轀輬車送葬，然後還宮。旋授段韶為太師。<br>　　過了數月，鄴中有白虹圍日，繞至再重，赤星又現。齊主湛攜盆水照星，用蓋覆住，作為厭禳。越宿盆無故自破，湛很是懮疑，適有博陵人賈德冑，呈入密啟，啟中有樂陵王百年手書，寫著好幾個敕字。湛不禁發怒，立使人促召百年，百年自知不免，割一帶玦，與妃斛律氏訣別，自入都見湛，湛使百年再書敕字，筆跡與前字相符，頓時怒上加怒，喝使左右捶擊。百年被擊僕地，又使人且曳且毆，流血滿地，氣息將盡，乃嗚咽乞命道：「願與阿叔為奴。」湛不肯許，竟命斬首，投屍入池，池水盡赤，乃撈屍&#31294;葬後園。斛律妃聞百年慘死，持玦哀號，絕粒而死，玦猶在手，拳不可開，年尚只十四歲。妃為斛律光女，由光親往撫視，用手解擘，始舒拳釋玦。鄴中人士統替她呼冤。小子亦有詩為證道：<br>　　濟南死後樂陵亡，厥考貽謀太不臧，<br>　　難得貞妃年十四，猶如殉節保妻綱！<br>　　齊主湛既殺死百年，復因宮中有蜚語相傳，連日鉤考，查至順成宮，得開府元蠻書信，述及百年冤死事，又不覺動起怒來。畢竟元蠻能否免禍，容待下回申敘。<br>　　陳文帝之殺侯安都，幾似宋文帝之殺檀道濟，然道濟功多罪少，殺之適足以見宋文之失，安都功雖足稱，而慢上不法，罪亦匪輕，況擠溺衡陽，害及故儲，使陳文帝成不友之名，殘忍性成，不死何為？綱目稱殺不稱誅，似猶為安都鳴冤。竊謂安都之死，實由自取，惟陳主誘令入宴，伏甲加誅，殊失人君賞罰之大經，綱目書法，所以不能無咎於陳文耳！齊主湛昏庸淫虐，幾類高洋，晉陽之役，幸得一勝。然周師之所恃者為突厥，非我族類，其心必異，周之遭敗，亦其宜也。湛幸勝而歸，即殺兄子百年，濟南受戮，樂陵亦不得生，湛之不遵兄命，原屬不仁，孝昭有知，其亦悔殺濟南否耶！<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=70.htm>上一篇</a> &nbsp;&nbsp;&nbsp;&nbsp; <a href=72.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>