<html>
<head>
<title>開放文學--歷史通俗演義 - 南北史--第九回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=7.htm>上一篇</a> &nbsp;&nbsp;&nbsp;&nbsp; <a href=9.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第九回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>平謝逆功歸檀道濟　入夏都擊走赫連昌</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說謝晦聞子弟被誅，禁不住一陣心酸，頓時暈倒座上。左右急忙施救，灌入姜湯，方才甦醒。又慟哭多時，先令江陵將士，為徐羨之、傅亮舉哀，繼發子弟凶訃，即日治喪。嗣又接到朝廷詔敕，由晦閱畢，撕擲地上，即出射堂閱兵，調集精兵三萬人，克期東下。看官！你道詔書中如何說法？由小子錄述如下。<br>　　蓋聞臣生於三，事之如一，愛敬同極，豈惟名教？況乃施侔造物，義在加隆者乎？徐羨之、傅亮、謝晦，皆因緣之才，荷恩在昔，超居要重，卵翼而長，未足以譬。永初之季，天禍橫流，大明傾曜，四海遏密，實受顧托，任同負圖，而不能竭其股肱，盡其心力，送往無復言之節，事居闕忠貞之效，將順靡記，匡救蔑聞，懷寵取容，順成失德。雖末因懼禍以建大策，而逞其悖心，不畏不義，播遷之始，謀肆鴆毒，至止未幾，顯行怨殺，窮凶極虐，荼毒備加，顛沛&#30338;隸之手，告盡逆旅之館，都鄙哀愕，行路飲涕。故&#24208;陵王英秀明遠，風徽夙播，魯衛之寄，朝野屬情。羨之等暴蔑求專，忌賢畏逼，造構貝錦，成此無端。罔主蒙上，橫加流屏，矯誣朝旨，致茲禍害，寄以國命而剪為仇讎，旬月之間，再肆鴆毒，痛感三靈，怨結人鬼。自書契以來，棄常安忍，反易天明，未有如斯之甚者也。昔子家從弒，鄭人致討，宋肥無辜，蕩澤為戮﹔況逆亂倍於往釁，情痛深於國家！此而可容，孰不可忍？即宜誅殛，告謝存亡。而當時大事甫定，異同紛結，匡國之勛未著，莫大之罪未彰，是以遠酌民心，近聽輿訟，雖或討亂，慮或難圖，故忍戚含哀，懷恥累載。每念人生實難，情事未展，何嘗不顧影慟心，伏枕泣血。今逆臣之釁，彰暴遐邇，君子悲情，義徒思奮，家仇國恥，可得而雪，便命司寇肅明典刑。晦據有上流，或不即罪，朕當親率六師，為其遏防，可遣中領軍到彥之即日電發，征北將軍檀道濟，絡繹繼路，並命征虜將軍劉粹，斷其走伏。罪止元凶，餘無所問，敕示遠邇，咸使聞知！<br>　　原來宋主義隆未發此詔時，已召徐羨之、傅亮入宮，密令衛士待著，拿付有司。偏為謝■所聞，急報傅亮令勿應召，亮俟內使至門，托言嫂病正篤，少待即來。一面通知徐羨之，自乘輕車出郭門，奔避兄傅迪墓旁。羨之已奉命赴朝，行至西明門外，始接傅亮急報，乃折還私第，改乘內人問訊車，微行出都。奔至新林，見後面有追騎到來，慌忙趨匿陶灶內，自經而死。亮亦被屯騎校尉郭泓追獲，送入都門。宋主遣中使持示詔書，且傳諭道：「卿躬與弒逆，罪在不赦，但念汝至江陵時，誠意可嘉，當使汝諸子無恙。」亮讀詔畢，且悲且恨道：「亮受先帝寵眷，得蒙顧托，黜昏立明，無非為社稷計，今欲加亮罪，何患無辭。」未幾復有詔使出來，命誅傅亮。赦亮妻子，流徙建安。又收捕羨之子喬之、乞奴，及謝晦子世休，一並誅死。逮晦弟謝■下獄，當時晦聞子弟被誅，尚有訛詞，其實■在獄中，尚未受誅。補敘徐、傅二人死狀，是倒戟而出之法。晦既整兵待發，復奉表自訟道：<br>　　臣晦言：臣昔蒙武皇帝殊常之眷，外聞政事，內謀帷幄，經綸夷險，毗贊王業，預佐命之勛，膺河山之賞。及先帝不豫，導揚末命，臣與故司徒臣羨之，左光祿大夫臣亮，征北將軍臣道濟等，並升御&#29248;，跪受遺詔，載貽話言，托以後事。臣雖凡淺，感恩自勵，送往事居，誠貫幽顯，逮營陽失德，自絕宗廟，朝野岌岌，懮及禍難，忠謀&#24650;契，殉國忘己，援登聖朝，惟新皇祚。陛下馳傳乘流，曾不加疑，臨朝慇懃，增崇封爵，此則臣等赤心，已亮於天鑒，遠近萬邦，咸達於聖旨。若臣等志欲專權，不顧國典，便當&#24650;翼幼主，孤負天日，豈複虛館七旬，仰望鸞旗者哉！故&#24208;陵王於營陽之世，屢被猜嫌，積怨犯上，自貽非命。天祚明德，屬當昌運，不有所廢，將何以興！成人之美，春秋之高義，立帝清館，臣節之所司。耿弇不以賊遺君父，臣亦何負於宋室耶！況釁積鬩牆，禍成威逼，天下耳目，豈伊可誣！臣忝居藩任，乃誠匪懈，為政小大，必先啟聞，糾剔群蠻，清夷境內，分留弟姪，並待殿省。陛下聿遵先志，申以婚姻，童稚之目，猥荷齒召。薦女遣子，闔門相送，事君之道，義盡於斯。臣羨之總錄百揆，翼亮三世，年耆乞退，屢抗表疏，優旨綢繆，未垂順許。臣亮管司喉舌，恪虔夙夜，恭謹一心，守死善道，此皆皇宋之宗臣，社稷之鎮衛。而讒人傾覆，妄生國釁，天威震怒，加以極刑，並及臣門，同被孥戮。元臣翼命之佐，剿於好邪之手，忠良匪躬之輔，不免夷滅之誅。陛下春秋方富，始覽萬機，民之情偽，未能鑒悉。王弘兄弟，輕躁昧進，王華猜忌忍害，盜弄威權，先除執政以逞其欲，天下之人，知與不知，孰不為之痛心憤怨者哉！昔白公稱亂，諸梁嬰冑，惡人在朝，趙鞅入伐，臣義均休戚，任居分陝，豈可顛而不扶，以負先帝遺旨？爰率將士，繕治舟甲，須其自送，投袂撲討。若天祚大宋，卜世靈長，義師克振，中流輕蕩，便當浮舟東下，戮此三豎，申理冤恥，謝罪闕廷，雖伏鑕赴鑊，無恨於心。伏願陛下遠尋永初托付之旨，近存元嘉奉戴之誠，則微臣丹款，猶有可察。臨表哽慨，不盡欲言！<br>　　這篇表文到了宋廷，宋主義隆當然憤怒，當即下詔戒嚴，命討謝晦。檀道濟已早入都，由宋主面加慰問，且與商討逆事宜。道濟自請效力，且申奏道：「臣昔與晦同從北征，入關十策，晦居八九，才略明練，近今少匹。但未嘗孤軍決勝，戎事殆非所長，臣服晦智，晦知臣勇。今奉命往討，以順誅逆，定可為陛下擒晦呢！」道濟自願效力，不出宋主所料。宋主大喜，即召入江州刺史王弘，授侍中司徒，錄尚書事，兼揚州刺史。命彭城王義康，都督荊、襄等八州諸軍事，兼荊州長史，留都居守。自率六軍親征，命到彥之為前鋒，檀道濟為統帥，陸續出都，泝流西進。<br>　　先是袁皇后產下一男，形貌兇惡，後令人馳白宋主道：「此兒狀貌異常，將來必破國亡家，決不可育，願殺兒以絕後患！」袁後頗有相術。宋主聞報，不勝驚異，忙至後寢殿中，撥幔示禁，乃止住不殺，取名為劭。禍在此矣。<br>　　此時宋主服尚未闋，諱言生子，因戒宮中暫從隱秘，不許輕傳。至是已經釋服，更因親征在即，樂得將弄璋喜事，宣佈出來。不過說是皇子初生，皇后分娩，尚未滿月，特令皇姊會稽公主入內，總攝六宮諸事。這位會稽長公主，系是宋武帝正後臧氏所出，下嫁振威將軍徐逵之。逵之戰歿江夏，事見第五回。長公主嫠居守節，隨時出入宮中，所以宋主命她暫掌宮事。宮廷已得人主持，乃啟蹕出都，放膽西行。<br>　　謝晦也命弟遁領兵萬人，與兄子世猷，司馬周超，參軍何承天等，留戍江陵，自引兵三萬人，令庾登之總參軍事，由江津直達破&#20898;，舳艫相接，旌旗蔽空。晦臨流長歎道：「恨不用此作勤王兵！」誰叫你造反。遂傳檄京邑，以入誅三豎為名，順流至江口，進據巴陵，前哨探得宋軍將至，乃按兵待戰，會霖雨經旬，庾登之不發一令，但在舟中閒坐。參軍劉和之白晦道：「天降霪雨，彼此皆同，奈何不進軍速戰？」晦乃促登之進兵，登之道：「水戰莫若火攻，現在天氣未晴，只好準備火具，俟晴乃發。」晦亦以為然，仍逗留不前。登之不願從反，已見前言，晦乃令參決軍事，且信其迂說，智者果如是耶？但使小將陳祐，督刈茅草，用大囊貯著，懸掛帆檣，待風乾日燥，充作火具。<br>　　延宕至十有五日，天已晴霽，始遣中兵參軍孔延秀進攻彭城洲。洲濱已立宋軍營柵，由到彥之偏將蕭欣，領兵守著。欣怯懦無能，沒奈何出來對敵，自己躲在陣後，擁楯為衛。及延秀驅兵殺入，前隊少卻，他即棄軍退走，乘船自遁，餘眾皆&#28291;。延秀乘勝縱火，毀去營柵，據住彭城洲。彥之聞敗，不免心驚。也是個無用人物。諸將請還屯夏口，以待後軍。彥之恐還軍被譴，留保隱圻，使人促道濟會師。道濟率眾趨至，軍始復振。<br>　　謝晦聞延秀得勝，復上表要求，語多驕肆，內有梟四凶於廟廷，懸三監於絳闕，申二台之匪辜，明兩藩之無罪，臣當勒眾旋旗，還保所任等語。看官聽著！這表文中所說兩藩，一說自己，一說檀道濟，他以為道濟同謀，必難獨免，所以替道濟代為解免。哪知輔主西征的大元帥，正是南兗州刺史檀道濟。<br>　　表文方發，軍報已來，說是道濟與到彥之合師，渡江前來，驚得謝晦倉皇失措，不知所為。方焦急間，孔延秀亦已敗回，報稱彭城洲又被奪去。沒奈何整軍出望，遠遠見有戰艦前來，不過一二十艘，還道是來兵不多，可以無恐。當命各艦列陣以待，吶喊揚威。那來艦泊住江心，並不前來交戰，晦亦勒兵不進。<br>　　到了日暮，東風大起，來艦四集，前後綿亙，幾不知有多少兵船，且處處懸著檀字旗號。驀聞鼓聲大震，來艦如飛而至。這一驚非同小可，慌忙下令對仗，偏部眾不戰先&#28291;，頃刻四散。晦亦只好還投巴陵。繼思巴陵狹小，必不能守，索性夜乘小舟，逃還江陵去了。<br>　　前豫州刺史劉粹，調任雍州，奉旨往搗江陵，馳至沙橋，被周超驅兵殺敗，退至數十里外。超收軍回城，見晦狼狽奔還，才知全軍&#28291;敗，不由的懮懼交並。晦愧謝周超，囑令並力堅守，超佯為允諾，竟夜出潛奔，往投到彥之軍。<br>　　晦失去周超，越加惶急，又聞守兵亦&#28291;，無一可恃，忙與弟遁及兄子世基、世猷，共得七騎，出城北走。遁體肥壯，不能騎馬，晦沿途守候，行不得速，才至安陸，為守吏光順之所執。七個人無一走脫，盡被拘入囚車，解送行在。庾登之、何承天、孔延秀等，悉數迎降。<br>　　宋主奏凱班師，入都後敕誅謝晦、謝遁、謝世基、謝世猷，並將謝■亦提出獄中，斬首市曹。晦有文才，兄子世基，尤工吟詠，臨刑時世基尚吟連句詩道：「偉哉橫海鱗，壯矣垂天翼！一旦失風水，翻為螻蟻食！」晦亦不覺技癢，隨口續下道：「功遂侔昔人，保退無智力，既涉太行險，斯路信難陟。」<br>　　叔姪吟罷，伸頭就戮。迂腐可笑。<br>　　忽有一少婦披發跣足，號啕而來，見了謝晦，即抱住晦頭，且舐且哭。刑官因刑期已至，勸令讓避，該婦乃與晦永訣道：「大丈夫當橫屍戰場，奈何淩籍都市？」晦淒然道：「事已至此，不必多說了。」言未已，一聲炮響，頭隨刀落。少婦尚暈僕地上，經從人救她醒來，舁入輿中，疾行去訖。看官道少婦何人？原來是晦女彭城王妃。此婦頗有烈氣。<br>　　晦既被誅，同黨周超、孔延秀等，雖已投降，終究是抗拒王師，罪無可貸，亦令受誅，惟庾登之、何承天等，總算免他一死。宋主加封檀道濟為征南大將軍，開府儀同三司，兼江州刺史，到彥之為南豫州刺史。此外將士，各賞齎有差。又召還永嘉太守謝靈運，令為秘書監，始興太守顏延之，令為中書侍郎。既而命左衛將軍殷景仁，右衛將軍劉湛，與王華、王曇首並為侍中，擢鎮西諮議參軍謝弘微為黃門侍郎，都人號為元嘉五臣，冠冕一時。<br>　　這且慢表。且說魏主燾嗣位以後，休息經年，國內無事，忽報柔然入寇，攻陷雲中。那時魏主燾不好坐視，當然督兵赴援。這柔然國系匈奴別種，先世有木骨閭，曾為魏主遠祖代王猗盧騎卒，因坐罪當斬，遁居沙漠，生子車鹿會，很有勇力，招集番人，成一部落，號為柔然，即以木骨閭為氏，轉音叫作鬱久閭。六傳至社侖，驍悍有智，與魏太祖拓跋珪同時。兩雄相遇，免不得互啟戰爭，拓跋珪卒破社侖。社侖奔至漠北，並有高車。兼滅匈奴餘種。氣燄益盛，自號豆代可汗。可汗二字，就是中國人所稱的皇帝，豆代二字，乃是駕馭開張的意思，嘗南向侵魏，欲報前敗。社侖死後，兄弟繼立，篡殺相尋，從弟大檀，先統西方別部，入靖國亂，自號紇升蓋可汗，寓有制勝的意義，承兄遺志，復來攻魏。且聞魏主新立，意存輕視，竟率眾六萬騎，大舉入雲中。<br>　　魏主燾兼程馳救，三日二夜，趨至盛樂，盛樂是北魏舊都，已被大檀奪去，大檀復縱騎來戰。兵多勢盛，圍繞魏主至五十餘重，魏兵大懼，獨魏主燾神色自若，親挽強弓，射倒柔然大將於陟斤。柔然兵不戰自亂，再經魏主麾兵力擊，得將大檀擊退。魏主燾收復盛樂，還至平城，再遣將士五道並進，追逐大檀出漠北，殺獲甚多，方才班師。敘述柔然源流，筆不苟略。魏主燾因他無知，狀類蟲豸，改號柔然為蠕蠕。越年，夏主勃勃病歿，長子&#29853;先死，次子昌嗣立。魏嘗稱勃勃為屈丐，意在卑辱勃勃，但勃勃凶狡善兵，頗亦為魏所懼。至是聞勃勃已死，因欲乘機伐夏，群臣請先伐蠕蠕，然後西略，獨太常博士崔浩請先伐夏。魏相長孫嵩道：「我若伐夏，大檀必乘虛入寇，豈不可慮？」浩駁道：「赫連殘虐，人神共棄，且土地不過千里，我軍一到，彼必瓦解。蠕蠕新敗，一時未敢入寇，待他來襲，我已好奏凱歸來了！」魏主燾與浩意合，決計西征，乃遣司空奚斤率四萬五千人襲蒲阪，將軍周幾襲陝城，用河東大守薛謹為嚮導，向西進發。魏主燾自為後應，行次君子津，適遇天氣暴寒，河冰四合，遂率輕騎二萬渡河，掩襲夏都統萬城。夏主昌方宴集群臣，驀聞魏兵掩至，驚擾的了不得，慌忙撇去筵席，號召兵將，由夏主親自督領，出城拒戰。看官！你想這倉猝召集的部眾，怎能敵得過百戰雄師？一經交鋒，便即敗&#28291;。夏主昌匆匆走還，城末及閉，已被魏將豆代田，麾輕騎追入，直逼西宮，縱火焚西門。宮門驟閉，代田恐被截住，逾垣趨出，仍還大營。魏主燾尚在城外，見代田回來，面授勇武將軍，再分兵四掠，俘獲萬計，得牛馬十餘萬頭。會夏主昌復登陴拒守，兵備頗嚴。魏主燾乃語諸將道：「統萬城堅，尚未可取，且俟來年再舉，與卿等共取此城便了。」遂掠夏民萬餘人而還。<br>　　時周幾已攻破弘農，逐去守吏曹達。幾入弘農，一病身亡，由奚斤代統各軍，進攻蒲阪。守將乙鬥，即遁往長安。長安留守赫連助興，為夏主弟，見乙鬥來奔，也棄城奔往安定，大好關中，被奚斤唾手取去。易得易失，也有定數。<br>　　北涼王沮渠蒙遜，氐王楊盛子玄，聞魏兵連捷，並皆惶恐，各遣使至魏，納貢稱藩。北涼及氐詳見後文。魏主燾當然喜慰，更命軍士伐木陰山，大造攻具，再謀伐夏。可巧夏主遣弟平原公定，率眾二萬，進攻長安，與魏帥奚斤，相持數月，未見勝負。魏主燾仍用前策，擬乘虛往襲統萬，簡兵練士，部分諸將，命司徒長孫翰及常山王拓跋素等，陸續出發。自督騎兵繼進，至拔鄰山，捨去輜重，逕率輕騎三萬人，倍道先行。群臣俱勸阻道：「統萬城非旦夕可下，奈何輕進？」魏主笑道：「兵法以攻城為最下，不得已出此一策﹔若與步兵攻具，同時俱進，彼必堅壁以待。我攻城不下，食盡兵疲，進退無路，如何了得！不如用輕騎直薄彼都，再用羸形誘敵，彼或出戰，定可成擒。試想我軍離家，已二千餘里，又有大河相隔，全靠著一鼓銳氣，來求一戰，置諸死地而後生，便在此一舉了！」番主卻亦能軍。遂揚鞭急進，分兵埋伏深谷，但用數千人至城下。<br>　　夏主昌飛召平原公定，叫他還援。定命使人返報，請夏主堅守，俟擒住奚斤，便即還救。夏主依議施行。適夏將狄子玉，縋城出降，報明定計。魏主燾即命退軍，軍士稍稍遲慢，立加鞭撲，又縱使奔夏，令報魏軍虛實。夏主聞魏兵無繼，且乏輜重，便督眾出擊。要中計了。<br>　　魏主燾且戰且走，夏兵分作兩翼，鼓噪追來，約行五六里，突遇風雨驟至，揚沙走石，天地晦冥，魏宦官趙倪頗曉方術，亟白魏主道：「今風雨從賊上來，彼順風，我逆風，天不助人，願陛下速避賊鋒！」道言未畢，崔浩在旁呵叱道：「你說什麼？我軍千里遠來，賴此決勝，賊貪進不止，後軍已絕，我正好發伏掩擊，天道無常，全憑人事作主呢！」<br>　　魏主連聲稱善，再誘夏兵至深谷間，一聲鼓號，伏兵齊起。魏主燾分為兩隊，抵擋夏兵，復一馬當先，突入夏兵陣內。夏尚書斛黎文，持槊刺來，魏主燾攬轡一躍，馬失前蹄，身隨馬僕。危乎險哉。斛黎文見魏主墜馬，即下馬來捉魏主，虧得魏將拓跋齊，上前急救，大呼勿傷我主！一面說，一面攔住斛黎文，拚死力鬥。斛黎文未及上馬，那魏主已騰身躍起，拔刀刺斃斛黎文。復乘馬馳突，殺死夏兵十餘人，身中數箭，仍然奮擊不止。魏兵俱一齊殺上，夏兵大敗。<br>　　夏主昌欲逃回城中，偏被魏主繞出馬前，截住去路，沒奈何撥馬斜奔，逃往上封去了。魏司徒長孫翰，率八千騎追夏主昌，直至高平，不及乃還。魏主燾乘勝攻城，城中無主，立即&#28291;散，當由魏兵擁入，擒住文武官吏，及後妃公主宮女，不下萬人。只夏主母由夏將擁出，西奔得脫。此外馬約三十餘萬匹，牛羊約數千萬頭，均為魏兵所得，還有府庫珍寶，車旗器物，不可勝計。小子有詩歎道：<br><br>　　雄踞西方建夏都，一傳即被索頭驅﹔<br>　　可憐巢覆無完卵，男作俘囚女作奴！<br>　　魏主燾既得統萬城，親自巡閱，禁不住歎息起來。究竟為著何事，且看下回便知。<br>　　謝晦舉兵，上表自訟，看似振振有詞，曾亦思廢立何事，弒逆何罪，躬冒大不韙之名，尚得虛詞解免乎？夫賢如霍光，猶難免芒刺之懮，卒至身後族滅。謝晦何人，乃思免責。叛軍一舉，便即四&#28291;，晦叛君，晦眾即叛晦，勢有必至，無足怪也。赫連勃勃乘亂崛起，借凶威以據西陲，禍不及身，必及其子。赫連昌之為魏所制，雖曰不乃父若，要亦勃勃之貽禍難逃耳。故保身在義，保國在仁，仁義兩失，未有不身死國亡者也。觀此回而益信雲。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=7.htm>上一篇</a> &nbsp;&nbsp;&nbsp;&nbsp; <a href=9.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>