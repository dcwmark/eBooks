<html>
<head>
<title>開放文學--歷史通俗演義 - 南北史--第五十九回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=57.htm>上一篇</a> &nbsp;&nbsp;&nbsp;&nbsp; <a href=59.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第五十九回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>縱叛賊朱異誤國　卻強寇羊侃守城</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說慕容紹宗固守譙城，自冬經春，未嘗出戰。是年為梁太清二年，東魏武定六年。侯景求戰不得，攻城又不克，營中糧食將盡，正在愁煩。忽報城中發出鐵騎五千，由紹宗親自督領，前來攻營。景急上馬出寨，見敵騎甚是踴躍，士飽馬騰，勇氣百倍，不由的畏忌起來。旁顧部眾，亦俱帶懼容，他即想了一計，出言誑眾道：「汝等家屬，已為高澄所殺，若要報仇，全仗此戰。」部眾不禁切齒，向敵大呼道：「可恨高澄！殲我父母妻孥，我等當與汝拚命！」慕容紹宗聽得此言，急從馬上立著，遙應景軍道：「汝等休信跛奴誑言，現在汝等家屬，並皆完好，若去逆歸順，官勛如舊！」景眾尚未肯信，紹宗免冠散發，向北斗設誓。於是景眾信為真情，一聲吶喊，哄然散去。景將暴顯等統挈領部曲，奔降紹宗。侯景自知不佳，忙招眾退還，偏眾情已經北向，多半掉頭不顧，那紹宗又麾騎殺來。此時窮極無法，惟有向南逃走。好容易渡過渦水，手下已經散盡，只剩得心腹數人，自硤石渡淮。散卒稍集，得步騎八百人，晝夜兼行，聞後面尚有追兵，乃遣人走語紹宗道：「景欲就擒，公尚有何用？」紹宗乃收軍不追。這是紹宗誤處，然若景得受擒，梁亦何致遽亂。景奔至壽春，監南豫州事韋黯閉城不納。景遣壽陽人徐思玉入城說黯，黯乃開門迎景。景入據壽春，上表告敗，自求貶削。梁廷聞景敗耗，未知確實消息，或雲景與將士盡沒，上下皆以為懮。時何敬容起為太子詹事，入侍東宮，太子綱語敬容道：「侯景生死未卜，近有人傳說，謂景已得免。」敬容道：「量若遂死，還是朝廷幸福。」太子驚問原因？敬容道：「景反覆叛臣，終當亂國。」太子尚將信將疑，嗣由梁主接得景表，喜景未死，即命景為南豫州牧，本官如故。光祿大夫蕭介上書切諫道：<br>　　竊聞侯景以渦陽敗績，只馬歸命。陛下不悔前禍，復敕容納。臣聞兇人之性不移，天下之惡一也。昔呂布殺丁原以事董卓，終誅董而為賊，劉牢反王恭以歸晉，還背晉以構妖。何者？狼子野心，終無馴狎之性，養虎之喻，必見饑噬之禍。侯景以凶狡之才，荷高歡卵翼之遇，位忝右司，任居方伯，然而高歡墳土未乾，即遭反噬，逆力不逮，乃復逃死關西，宇文不容，故復投身於我陛下。<br>　　前者所以不逆細流，正欲比屬國降胡以討匈奴，冀獲一戰之效耳。屬國漢官名，疑指漢班超事。今既亡師失地，直是境上之匹夫。陛下愛匹夫而棄與國，臣竊不取也！若國家猶待其更鳴之晨，歲暮之效，臣竊思侯景必非歲暮之臣，棄鄉國如脫屣，背君親如遺芥，豈知遠慕聖德，為江淮之純臣乎？事跡顯然，無可致惑。臣老朽疾侵，不應干預朝政﹔但楚囊將死，有城郢之忠，衛魚臨亡，亦有屍諫之道。臣忝為宗室遺老，不敢不言，惟陛下垂察！<br>　　梁主閱書，恰也歎為忠言，但終不能用。那豫州刺史羊鴉仁，聞景軍敗&#28291;，棄懸瓠城，走還義陽，殷州刺史羊思遷亦棄項城走還，河南諸州又盡入東魏。梁主衍怒責鴉仁等，鴉仁乃啟申後期，屯軍淮上。何不責景？<br>　　東魏大將軍高澄既復河西，乃遣書梁廷，復求通好，一面優待蕭淵明，和顏與語道：「先王與梁主和好，已十餘年，今一朝失信，致此紛擾，料非梁主本心，當是侯景煽動所致。卿可遣人啟聞。若梁主不忘舊好，我豈敢違先王遺意？所有俘虜諸人，並即遣歸﹔就是侯景家屬，亦當同遣。」言甘必苦。淵明大喜，立遣從人奉啟梁廷，備述澄言。梁主衍前得澄書，尚不欲許和，及得淵明奏啟，即召群臣商議。朱異首先開口道：「靜寇息民，不若許和。」又是他來迎合。御史中丞張綰等亦隨聲附和。獨司農卿傅歧道：「高澄方得勝仗，何必求和？這無非是反間計，欲令侯景自疑，景意不安，必圖禍亂，他好從中取利呢！」數語喝破。偏朱異等固請宜和，梁主亦厭用兵，乃賜淵明書，令來使夏侯僧辯齎還。<br>　　僧辯還過壽陽，為侯景所遮留，索書啟視，內雲高大將軍既待汝不薄，當別遣行人，重修睦誼云云。景不免懊悵，雖然遣去僧辯，心下很是不歡，遂上樑主書道：「高澄忌賈在狄，惡會在秦，春秋晉靈公時，賈季奔狄，士會奔秦，晉人患之。求盟請和，欲除彼患，若臣死有益，萬殞無辭，唯恐千載，有穢良史。」又致書朱異，並賂金三百兩，托他挽回。異將金收納，所有景上樑主書，卻阻使不通。好一個貪利法門。<br>　　梁主遣使赴晉陽，弔高歡喪，並與澄申議和約。侯景又上書道：「臣與高氏釁隙已深，仰憑威靈，期雪仇恥，今陛下復與高氏連和，使臣何地自處？乞申後戰，宣揚皇威。」梁主復諭道：「朕與公大義已定，豈有忽納忽棄的道理？今高氏有使求和，朕亦更思偃武，所以暫與修好，公但寧靜自居，不勞多慮。」景更申請戰期，梁主仍把前言敷衍，叫他不必瀆陳。景乃詐為鄴中書，求以貞陽侯易景。梁主不知真偽，即欲答允，司農卿傅岐已升任中書舍人，朱異兼官中領軍，兩人入朝計事。傅岐道：「侯景因窮來歸，既已收納，不必再棄﹔況景系百戰餘生，難道肯束手受縛麼？」異獨抗聲道：「景戰敗勢蹙，但教一使傳詔，便好就縶了。」諺謂得人錢財，替人消災，異貪而且凶，令人髮指！梁主竟用異言，復書有貞陽旦至，侯景夕返二語。景得復報，出書示左右道：「我原知吳老公是薄心腸呢。」<br>　　從前侯景歸梁，曾由行台左丞王偉獻議，此次偉復進言道：「今坐聽亦死，舉大事亦死，唯王裁察！」景始為反計，編壽春居民為兵，百姓子女，悉令配給將士，且屢向梁廷需索，並因妻孥陷沒東魏，求與王、謝二家結婚。梁主復答道：「王、謝門高，不便擇配，可就朱、張以下，訪求佳偶。」景聞言生恨道：「會當使吳兒女配奴。」又表求錦萬匹，為軍人制袍，異但給以青布，景益憤憤。梁廷又遣建康令謝挺，散騎常侍徐陵，往聘東魏。景得知消息，反謀益甚。<br>　　咸陽王元貞見景有異志，累請還朝。景與語道：「河北事雖不能成，江南在我掌握，何不忍耐一二年？」貞聞言益懼，逃回建康，據實上聞。梁主但命貞為始興內史，並不問景。時臨賀王蕭正德，履歷見前文。得任左衛將軍，貪暴日甚，陰聚死士，潛謀不軌。正德前曾奔魏，與侯景有一面交，且與徐思玉素有交誼。景令思玉為司馬，使他往見正德，齎箋以進，略言天子年尊，奸臣亂國，大王位當儲貳，中被廢黜，海內俱代為不平。景雖不敏，實思自效，願王允副蒼生，鑒景誠款云云。正德大喜，立寫復書，令思玉帶還。景啟書審視，內雲朝廷事如公所言，僕亦存心多日，志與公同。今僕為內應，公作外援，何事不濟？事貴從速，幸勿緩圖！癩蝦蟆想吃天鵝肉了。景遂部署兵馬，指日發難。<br>　　鄱陽王蕭范，即恢子，系梁主姪。方為合州刺史，居守合肥，已知景謀，密遣人報達梁廷。主也覺動疑，偏朱異謂景眾皆散，必無反理。還要誤人。梁主乃報范道：「景孤危寄命，譬如嬰兒仰人乳哺，何能為反？汝且勿懮。」范又上書道：「不早翦撲，禍及君臣，朝廷若不欲發兵，臣范願自率部眾，往討侯景。」梁主仍然不許，朱異且語范使道：「鄱陽王太屬多心，難道不許朝廷容納一客麼？」范得去使返報，大為憤悶。<br>　　再請黜異討景，均被異阻住，匿不上聞。<br>　　既而羊鴉仁執送景使，謂景邀臣同反，所以執使獻闕，請朝廷從速預防。異反囂然道：「景手下只數百人，有何能為？」竟將景使釋還。景益無忌憚，遂舉兵叛梁，也公然移檄四方，但言中領軍朱異，少府卿徐驎，太子右衛率陸驗，制局監周石珍，蟠踞宮廷，熒惑主聰，所以興師入朝，志清君側云云。原來驎、驗、石珍，並奸佞驕貪，為世所嫉，號為三蠹，故景托詞除奸，聳動眾聽。當下出攻馬頭，執住戍將曹璆等。警報飛達梁廷，梁主反撚鬚笑道：「景何能為？我一折篇，便足笞景了！」談何容易！遂命合州刺史鄱陽王范為南道都督，北徐州刺史封山侯蕭正表為北道都督，司州刺史柳仲禮為西道都督，散騎常侍裴之高為東道都督，特簡侍中邵陵王綸為統帥，持節督軍，會討侯景。另懸賞格，謂斬景立功，得封三千戶公，除授州刺史。<br>　　景聞台軍已發，更向王偉問計，偉答道：「邵陵若至，彼眾我寡，必為所困，不如決志東向，直掩建康，臨賀內應，大王外攻，天下可立定了！兵貴神速，請即進兵！」景乃留外弟王顯貴守壽陽，佯稱遊獵，逕襲譙州。助防董紹開城出降，刺史蕭泰竟為所獲。泰系范弟，貪虐百姓，所以人無鬥志，遇寇即降。轉攻歷陽，太守莊鐵，復舉城降景，勸景速趨建康。景即命鐵為前導。引兵臨江，江上鎮戍，連番報警。尚書羊侃，入朝獻策，請急發二千人往據彩石，截住賊景。一面遣邵陵王襲取壽陽，使景進退無路，方可就擒。卻是要著。朱異又出阻道：「景必不渡江，何必發兵！」朱異昏憒，梁主何亦如此糊塗！侃出歎道：「這遭要敗事了！」梁主再授臨賀王正德為平北將軍，都督京師諸軍事，出屯丹陽郡。正德遣大船數十艘，詐稱載荻，實是裝運糧械，接濟侯景。景大喜道：「我得濟事了！」遂從橫江渡彩石，部下不過八千人，馬止數百匹，分兵襲入姑熟，直趨慈湖。<br>　　梁廷聞侯景渡江，統驚惶的了不得，太子綱戎服入覲，稟受方略。梁主支吾道：「這是汝事，何必更問！今將內外軍一概付汝，汝可便宜行事！」大事已去，乃一概推與兒子，真變作蕭娘了。太子乃出留中書省，指揮軍事，命揚州刺史宣城王大器，系太子綱子。都督城內諸軍事，尚書羊侃為副，分派各將士守城，斂集各寺庫公藏錢，聚置德陽堂，充作軍需。何奈人情惶駭，莫肯應募，再加臨賀王正德叛情，自梁主以下，無一察悉，反令他屯守朱雀門。這朱雀門是建康要戶，乃使叛黨把守，還有甚麼好處？<br>　　侯景到了板橋，尚未知都城虛實，特派徐思玉入都，求見梁主。梁主當即召見，思玉入朝俯伏，詐稱背景，請間白事。梁主命左右退去，舍人高善寶在旁，大聲叱道：「思玉方從賊中來，情偽難測，怎可使他獨在殿上？」朱異侍坐道：「徐思玉豈是刺客麼？」還似做夢。梁主聞善寶言，卻也遲疑，善寶令思玉直陳無隱。思玉乃出景奏啟，內言異等弄權，臣景願帶甲入朝，肅清君側。梁主閱畢，遞示朱異，異且覽且慚，赧然不答。<br>　　梁主乃遣中書舍人賀季，主書郭寶亮，隨思玉赴景營，宣敕慰撫，景還算北面受敕。季問景道：「今日此舉，究屬何名？」景直答道：「無非想作皇帝呢！」直捷得妙。王偉趨進道：「朱異等亂政，所以興師除奸，皇帝一語，尚是戲言。」景復道：「蕭老公可做皇帝，難道我不配做皇帝麼？」說著，即將賀季拘住，但令寶亮還報。<br>　　是時梁主建國，已四十七年，境內無事，公卿士大夫罕見甲兵，宿將又俱凋謝，後進少年多在邊戍，或隨邵陵王軍前。全仗羊侃一人，指揮軍旅，威愛兩施，都下還勉強支住。景率眾至朱雀桁南，正德已與密通音問。東宮學士庾信，率宮中文武三千餘人，立營桁北，擬開桁衝擊，借挫賊鋒，正德不從。俄而景眾大至，信始開桁迎敵，甫出一舶，見景軍俱戴鐵面，不禁駭退。信方含甘蔗，突有一飛矢射來，拂過信手，將蔗撞落。信亦魂膽飛揚，棄軍遁還。正德遂派游軍沈子睦，開桁渡景，正德率眾出迎，至張侯橋相遇。馬上交揖，並轡入朱雀門。景望闕下拜，佯作欷歔。先是童謠有云：「青絲白馬壽陽來。」景欲應謠，特跨白馬，用青絲為轡，乘勝犯闕。<br>　　都中&#27769;懼異常，羊侃詐稱得邵陵王書，揭示大眾，謂已與西昌侯蕭淵藻引兵入援，眾心少安。惟石頭白下石頭城俱戍，已皆奔散。景得進圍台城，鳴鼓吹角，喧聲動地，縱火毀大司馬東西華諸門，羊侃親自督守，使鑿門上為竅，噴水滅火。太子綱亦自捧銀鞍，賞賜將士，將士始奮，逾城灑水，火才得滅。景又令眾執長柄大斧，奮斲東掖門，羊侃又令鑿門為孔，用槊戳出，刺死二人，景眾乃退。景黨宋子仙入據東宮，掠得東宮妓數百人，分給軍士。范桃棒入據同泰寺，寺中蓄積被掠一空。景復作木驢數百攻城，城上投下大石，木驢多碎。景更作尖頂木驢，石不能破。侃使作雉尾炬，灌漬膏油，且燃且擲，尖驢又被焚盡。既而景又作登城車，高約十餘丈，欲臨射城中，侃笑說道：「車高塹虛，彼來必倒，但教安坐看他&#21872;！」及敵車推至塹中，果然盡覆。景屢次失敗，乃但築長圍，斷絕內外。又射入啟文：請誅朱異等人。侃亦射出賞格，購募景首。<br>　　兩下裡相持數日，朱異請出兵擊賊，梁主召問羊侃，侃答言不可。異一再固請，總是他來作梗。竟使千餘人出戰，侃子鷟亦執殳從軍。景麾眾來爭，城中兵未及交鋒，已先嚇退。鷟單騎斷後，因被捉去，景令推鷟至城下，招侃出降。侃憤然道：「我傾宗報主，猶恨不足，豈顧一子，生殺任便！」景乃將鷟牽歸。越數日又復牽來，侃語鷟道：「我道汝已早死，哪知汝尚在世麼？」說著，即引弓注射。景忙令牽鷟回營，因乃父忠義可風，倒也不敢殺他，留住營中。<br>　　太清二年十一月，景奉正德為帝，刑白馬為盟，就太極殿前，祭祀蚩尤，正德被服袞冕，在儀賢堂登位，景率眾朝謁，齊呼萬歲。正德也下偽詔，略言普通以來，奸邪亂政，主上久病，社稷將危，河南王景釋位來朝，猥奉朕躬，紹茲寶位，可大赦改元正平，立世子見理為皇太子，授景為丞相，以女妻景。並出私家寶貨，悉助軍資。<br>　　景立營闕前，護衛正德，實是監守。分兵二千人攻東府，三日乃克。殺死守將南浦侯蕭推，且詐言梁主已死，令官民改奉新帝正朔。都中得此訛傳，也覺疑信參半，太子綱請梁主巡城，梁主親御大司馬門，城上聞警蹕聲，並鼓噪流涕，於是謠言始息。<br>　　南津校尉江子一，當侯景濟江時，曾率舟師拒景，舟師皆&#28291;。子一奔還，梁主面責子一，子一拜謝道：「臣以身許國，常恐不得死所，今所部皆棄臣遁去，臣只一人，怎能擊賊？若賊敢犯闕，臣誓當碎首報君，自贖前罪！」梁主乃赦罪不問。至是與弟左丞子四，東宮主帥子五，領百餘人出城，直抵景營。景發兵圍攻，子一引槊四刺，殺賊數十人，賊眾攢集，斲斷子一左肩，乃倒斃地上。子四中槊，洞胸而死。子五傷股馳還，方至塹上，一慟逕絕。小子有詩贊道：<br>　　捨身報國贖前愆，戰死疆埸劇可憐！<br>　　兄弟三人同畢命，義碑好把姓名&#37816;。<br>　　侯景圍都城月餘，城中日望外援，忽有臨川太守陳昕夜縋入城。究竟為著何事？待至下回再敘。<br>　　勸納侯景者為朱異，激叛侯景者亦朱異，縱容侯景者又為朱異，吾不知朱異何心，必欲覆梁？並不知梁主何心，必欲信異？景之智力，並無大過人處，渡江時眾不滿萬，設用蕭范、羊侃之言，俱足制賊。叛王正德，前已奔魏，心術之壞，不問可知，廢黜不用，絕景內線，景亦不至遽敢犯闕。乃一誤再誤，既不逆擊叛首，反且委任叛黨。梁主固昏耄無知，太子綱亦一庸才耳。古人有言：小人之使為國家，菑害並至，雖有善者，亦無如何。觀羊侃之納謀不用，又復率眾守城，隨宜卻賊，實一梁朝社稷臣，然碩果僅存，內外無繼，一善士其如梁何哉！<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=57.htm>上一篇</a> &nbsp;&nbsp;&nbsp;&nbsp; <a href=59.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>