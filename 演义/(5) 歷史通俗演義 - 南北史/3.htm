<html>
<head>
<title>開放文學--歷史通俗演義 - 南北史--第四回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=2.htm>上一篇</a> &nbsp;&nbsp;&nbsp;&nbsp; <a href=4.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第四回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>毀賊船用火破盧循　發軍函出奇平譙縱</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說盧循、徐道覆回泊蔡洲，靜駐了好幾日，但見石頭城畔，日整軍容，一些兒沒有慌亂。循始自悔蹉跎，派遣戰艦十餘艘，來攻石頭城外的防柵，劉裕命用神臂弓迭射，一發數矢，無不摧陷，循只好退去。尋又伏兵南岸，使老弱乘舟東行，揚言將進攻白石。白石在新亭左側，也是江濱要害，裕恐他弄假成真，不得不先往防堵。會劉毅自豫州奔還，詣闕待罪，安帝但降毅為後將軍，令仍至軍營效力，帶罪圖功。毅見了劉裕，未免自慚，裕卻絕不介意，好言撫慰，即邀他同往白石，截擊賊船，但留參軍沈林子、徐赤特等，扼定查浦，令勿妄動。<br>　　及裕已北往，賊眾自南岸竊發，攻入查浦，縱火焚張侯橋。徐赤特違令出戰，遇伏敗遁，單舸往淮北。獨沈林子據柵力戰，又經別將劉鍾、朱齡石等，相繼入援，賊始散去。盧循引銳卒往丹陽，裕聞報馳還，赤特亦至，由裕責他違令，斬首徇眾。自己解甲休息，與軍士從容坐食，然後出陣南塘，命參軍諸葛叔度，及朱齡石分率勁卒，渡淮追賊。<br>　　齡石部下多鮮卑壯士，手握長槊，追刺賊眾，賊雖各挾刀械，終究是短不敵長，靡然退去。齡石等亦收軍而回。盧循轉掠各郡，郡守皆堅壁待著，毫無所得，乃語徐道覆道：「我軍已敝，不如退據尋陽，並力取荊州，徐圖建康罷了。」兵法有進無退，一退便要送終了。乃留賊黨范崇民，率眾五千，踞守南陵，自向尋陽退去。<br>　　晉廷授劉裕太尉中書監，並加黃鉞。裕受鉞辭官，朝旨不許。裕表薦王仲德為輔國將軍，劉鍾為廣川太守，蒯恩為河間太守，令與諮議參軍孟懷玉等，率眾追賊，自己大治水軍，廣築巨艦，樓高十餘丈，令與賊船相等。船既築成，即派將軍孫處、沈田子，領著百艘，由海道逕襲番禺，直搗盧循老巢。諸將以為海道迂遠，跋涉多艱，且自分兵力，尤覺非計。裕笑而不答，但囑孫處道：「大軍至十二月間，必破妖虜。卿為我先搗賊巢，使彼走無所歸，不怕他不為我擒了。」<br>　　料敵如神。孫處等奉令去訖。<br>　　那盧循還入尋陽，遣人從間道入蜀，聯結譙縱，約他夾攻荊州。縱復言如約，回應前回。一面向後秦乞師。秦主姚興，封縱為大都督，兼相國蜀王，且撥桓謙助縱。桓謙奔秦，見第二回。縱令謙為荊州刺史，譙道福為梁州刺史，率眾二萬寇荊州。秦將軍苟林，亦奉秦主興命令，率騎兵往會，聲勢甚盛。<br>　　先是盧循東下，荊、揚二州，隔絕音問，荊州刺史劉道規，遣司馬王鎮之，與天門太守檀道濟，廣武將軍到彥之，入援建業。途次與苟林相遇，正在交鋒，忽由盧循等派兵接應，夾攻鎮之，鎮之敗退。盧循厚犒秦軍，並授苟林為南蠻校尉，分兵為助，令林進攻江陵。苟林系後秦將軍，奈何受盧循封職，貪利若此，安得不死！林遂入屯江津。桓謙沿途召募舊黨，又集眾至二萬人，進據枝江。兩寇交逼，江陵大震，士民多懷觀望。劉道規默察輿情，索性大開城門，令士民自擇去就，一面嚴裝待寇。士民不禁憚服，無人出走，城中反覺安堵。道規權術可愛，不愧為劉裕弟。<br>　　時魯宗之已升任雍州刺史，自襄陽率兵援荊。或謂宗之情不可測，獨道規單騎出迎，導入城中，敘談甚歡。竟留宗之居守，自領各軍出討桓謙，水陸並進，疾抵枝江。桓謙大陳舟師，與道規對仗。道規前鋒為檀道濟，首突謙陣，水陸各軍，乘勢隨上，夾擊桓謙，謙眾大&#28291;。道規鼓全力追，將謙射死，遂移軍出江津，往攻苟林。林聞桓謙敗死，未戰先怯，望塵便遁。道規令參軍劉遵，從後追趕，馳至巴陵，得將苟林圍住，一鼓擊斃。<br>　　遵回軍報功，劉道規已返江陵，送歸魯宗之。驀聞徐道覆統眾三萬，長驅前來，免不得謠言散佈，安而復危。道規欲追召宗之，已是不及，只得部署各軍，再出迎戰。可巧劉遵得勝回來，遂命遵為游軍，自至豫章口抵禦道覆。道覆聯舟直上，兵勢張甚，遇著道規前隊，兜頭接仗，憑著一鼓銳氣，橫厲無前。道規督軍力戰，尚是退多進少。道覆興高采烈，步步逼人，不防劉遵自外面殺到，把道覆麾下的兵艦，衝作兩段。道覆顧前失後，顧後失前，禁不住慌張起來。遵與道規，並力夾擊，斬賊首萬餘級，擠溺無算。道覆奔還湓口，江陵復安。<br>　　劉裕聞江陵無恙，賊眾皆敗，遂親率劉藩、檀韶等南討賊黨。留劉毅監太尉府，委以內事。諸軍方發，接得王仲德捷報，已逐去悍賊范崇民，奪還南陵。裕很是喜慰，溯流出南陵城，與王仲德等會師，進達雷池。好幾日不見賊至，再進軍大雷。<br>　　翌日黎明，方聞賊眾趨至，由裕自登船樓，向西眺望，只見舳艫銜接，綿亙江心，幾不知有多少戰船。他仍不動聲色，先撥步騎往屯西岸，囑他備好火具，待時縱火，然後躬提幡鼓，悉發輕利鬥艦，齊力向前。右軍參軍庾樂生，乘艦徘徊，立命斬首號令。於是各軍爭奮，萬弩齊發，好在風又助順，水亦揚波，把賊船逼往西岸。岸上早列著步兵，手執火具，各向賊船拋去。火隨風熾，風助火威，霎時間烈燄飛騰，滿江俱赤，賊船多半被毀，駭得賊眾狂奔。盧、徐兩賊，倉猝遁走，既還尋陽，復趨豫章，就左裡豎起密柵，阻遏晉軍。<br>　　裕大獲勝仗，留孟懷玉守雷池，再督兵往攻左裡，將到柵前，忽裕所執麾竿，無故自折，沉入水中。大眾不禁惶懼，裕欣然道：「從前覆舟山一役，見第二回。幡竿亦折，今復如此，破賊無疑了！」無非穩定眾心。遂易麾督攻，破柵直進。賊眾雖然死戰，始終招架不住，或飲刃，或投水，死亡至萬餘人。盧循孤舟馳去，餘眾多降。裕還至雷池，遣劉藩、孟懷玉追剿盧、徐，自率餘軍凱旋。安帝遣侍中黃門諸官，出郊迎勞，俟裕入闕，面加獎賞，授裕為大將軍揚州牧，給儀衛二十人，裕又固辭。假惺惺做甚？略稱盧、徐未誅，怎可受封？安帝乃收回成命。<br>　　那盧循收集散卒，尚不下萬人，走還番禺。徐道覆退保始興。始興尚幸無恙，番禺早入晉軍手中。晉將軍孫處、沈田子等自海道襲番禺，番禺雖有賊黨守著，毫不防備。處等率軍掩至，天適大霧，咫尺不辨，及晉軍四面登城，城中方才驚覺，百忙中如何對敵，頓時奪門逃散，有許多生得腳短的，都做了刀頭鬼。處安撫舊民，捕戮賊渠親黨，勒兵謹守，全城大定。又遣沈田子等分擊嶺表諸郡，依次克復。<br>　　盧循聞巢穴被破，驚慌得了不得，忙率眾馳攻番禺，由孫處獨力固守，相持不下。劉藩、孟懷玉分追盧、徐，懷玉到了始興，攻破城池，陣斬徐道覆﹔藩入&#31908;境，正與沈田子遇著，即分軍與田子，令救番禺。田子引兵至番禺城下，搗入循營，喊殺聲震撤城中。孫處聞有援兵到來，也出兵助戰。一場合擊，殺死賊黨數千名，循向南竄去。處與田子奮力追躡，至蒼梧、鬱林、寧浦諸境，三戰皆捷。循勢窮力蹙，逃入交州，交州刺史杜慧度，發兵至龍編津，截循去路。循眾尚有三千人，舟約數十艘，被慧度擲炬縱火，毀去循船，岸上又飛矢如雨，無隙可鑽。循自分必死，先鴆妻子，後殺妓妾，一躍入水，頃刻斃命。慧度命軍士撈起循屍，梟取首級，傳入建康。南方逆黨，至此才平。了結盧、徐。<br>　　會荊州刺史劉道規，因病求代，晉廷遣劉毅往鎮荊州，調道規為豫州刺史。道規在荊州數年，秋毫無犯，惠及人民。及調任豫州，未幾即歿，荊人聞訃，相率流涕。有善必錄。<br>　　劉毅自豫州敗後，與劉裕同朝相處，外似遜順，內益猜疑。裕素不學，毅獨能文，所以朝右詞臣，喜與毅相結納。僕射謝混，丹陽尹郗僧施，往來尤密。及毅出鎮荊州，多反道規舊政，檄調豫州文武舊吏，隸置麾下。且求兼督交廣，請任郗僧施為南蠻校尉，毛修之為南郡太守。<br>　　劉裕在朝覽表，一一允行，將軍胡藩白裕道：「公謂劉將軍終為公屈麼？」裕沈吟半晌，方說道：「卿意如何？」藩答道：「統百萬雄師，戰必勝，攻必取，毅原愧不如公，若涉獵傳記，一談一詠，卻自命為豪雄。近見搢紳文士，多半歸附，恐未必終為公下！」裕微笑道：「我與毅&#24650;同規復，功不可忘，過尚未著，怎得無故害人？」彷彿鄭莊之待叔段。藩默然趨出。<br>　　裕復因劉藩討逆有功，擢任兗州刺史，出鎮廣陵。會毅在任遇疾，郗僧施勸毅上表，乞調藩為副帥。毅依言表聞，劉裕始有心防毅，佯從毅請，召藩入朝。藩自廣陵入都，甫至闕下，即由裕飭令衛士，收藩下獄。並請得詔書，誣稱劉毅兄弟，與僕射謝混，共謀不軌，立命並混拿下，與劉藩同日賜死。一面自請討毅，刻日召集諸軍，仗鉞西征。真是辣手。授前鎮軍將軍司馬休之為平西將軍荊州刺史，隨同前往，且遣參軍王鎮惡，龍驤將軍蒯恩，帶領前隊軍士，掩襲江陵。鎮惡用輕舸百艘，晝夜兼行，偽充劉兗州旗號，直至豫章口，荊州人士，尚未知劉藩死狀，總道是劉藩西來，絕不疑忌。鎮惡捨舟登岸，逕達江陵。劉毅探悉實信，急欲下關，已被王鎮惡闖入，關不及鍵，兵不及甲，頓時全城鼎沸。毅率左右數百人，馳突出城，夜投佛寺，寺僧不肯收納，倉猝縊死。鎮惡搜得毅屍，梟首市曹，並將毅所有子姪，一並殺斃。<br>　　越數日劉裕軍至江陵，捕殺郗僧施，宥免毛修之，寬租省調，節役緩刑，荊民大悅。遂留司馬休之鎮守江陵，自率大軍還京師。<br>　　先是裕西行時，留豫州刺史諸葛長民，監太尉軍府事，又加劉穆之為建威將軍，使佐長民。長民聞劉毅被殺，私語親屬道：「昔日醢彭越，今日斬韓信，恐我等亦將及禍了！」長民弟黎民獻議道：「劉氏滅亡，諸葛氏豈能獨免？宜乘劉裕未歸時，速圖為是。」長民猶豫未決，潛問劉穆之道：「人言太尉與我不平，究為何因？」穆之道：「劉公泝流遠征，以老母稚子委節下，若與公有嫌，怎肯出此？」<br>　　長民意終未釋，復貽冀州刺史劉敬宣書，有共圖富貴等語。敬宣竟寄與劉裕。裕陽言某日入都，長民等逐日出候，並未見到，不意裕夤夜入府，除劉穆之外，無人得聞。越日天曉，裕升堂視事，長民才得聞知，驚趨入門。裕下堂握長民手，屏人與語，備極歡洽。長民方欲告別，忽帳後突出壯士，抓住長民，把他勒死，輿屍付廷尉。長民弟黎民、幼民，及從弟秀之，均遭逮捕。黎民素來驍勇，格鬥而死，幼民、秀之被殺。<br>　　當時都下傳語道：「勿跋扈，付丁&#26111;。」看官道是何說？原來劉裕伏著的壯士，叫作丁&#26111;。勒長民，斃黎民，統出&#26111;手。<br>　　大眾畏他強悍，所以有此傳聞。丁&#26111;亦典韋流亞。<br>　　這且休表。且說劉裕既翦滅二憾，乃命朱齡石為益州刺史，令與寧朔將軍臧熹，河間太守蒯恩，下邳太守劉鍾等，率軍二萬，往討西蜀。時人多謂齡石望輕，難當重任，裕獨排眾議道：「齡石既具武乾，又練吏職，此去必能成功。諸君不信，待後便知！」另眼看人。當下召入齡石，密談數語，且付一錦函，上書六字道：「待至白帝乃開。」齡石持函出都，泝江西行。諸將聞齡石受裕密計，究不知他如何進取，但一路隨著，曉行夜宿。好容易到了白帝城，齡石乃披發錦函，但見函中藏有一紙，上面寫著：<br>　　眾軍悉從外水取成都，臧熹從中水取廣漢，老弱乘高艦，從內水向黃虎，速行不誤。違令毋赦！<br>　　看官閱過前回，應知劉敬宣前時伐蜀，道出黃虎，無功而還。此次獨令眾軍取道外水，明明是懲著前轍，改道行軍。又恐蜀人預料，特令齡石派遣老弱，作為疑兵，牽制蜀人。復命臧熹從中水進兵，亦無非是分蜀兵勢。偽蜀王譙縱，果疑晉軍仍薄黃虎，急遣譙道福出守涪城，嚴防內水。那齡石已自外水趨平模，距成都只二百里，譙縱才得知曉。派秦州刺史侯暉，尚書僕射譙詵，率眾萬餘，出屯平模對岸，築城拒守。<br>　　天適盛暑，赤日炎炎，齡石頗費躊躇，與劉鍾密商道：「今天時甚熱，賊眾據險自固，未易攻入，我擬休兵養銳，伺隙乃發，君意以為何如？」劉鍾道：「此計錯了！我軍以內水為疑兵，所以譙道福出守涪城。今重軍到此，出其不意，侯暉等雖然來拒，未免驚慌，我乘他驚疑未定，盡銳往攻，定可必勝。俟平模戰克，鼓行西進，成都自不能守了。若頓兵不前，使他知我虛實，調涪軍前來援應，並力拒守，我既不能進，又不能退，師老食絕，二萬人將盡為蜀虜，豈不可慮！」齡石愕然道：「非君言，幾誤大事！」遂麾兵齊進，共集城下。<br>　　蜀人築有南北城，北城倚山靠水，地陰兵多，南城較為平坦。諸將請先攻南城，齡石道：「攻堅難，抵瑕易，我能先拔堅城，賊眾自靡，南城可以立取。這才是一勞永逸呢！」於是擁眾攻北城，前仆後繼，半日即下。侯暉譙詵，先後戰死，蜀兵大敗。齡石引兵趨南城，南城守卒，已經&#28291;散，寂無一人。乃毀去二壘，捨舟步進。臧熹從中水趨入，陣斬蜀將譙撫之，擊走蜀吏譙小苟，據住廣漢，留兵戍守，自率親軍來會齡石。兩軍直向成都，勢如破竹。<br>　　譙縱迭接敗耗，嚇得魂飛天外，急棄成都出走。縱女年僅及笄，涕泣諫縱道：「走必不免，徒自取辱，不若至先人墓前，一死了事。」縱不能從，辭墓即行，女竟撞死於墓側。還是此女烈毅，可惜生於譙家。譙道福聞平模失守，自涪城還兵入援，途中與縱相遇，見縱狼狽情狀，不禁忿忿道：「大丈夫有如此功業，一旦輕棄，去將安歸！人生總有一死，有甚麼畏怯呢！」因拔劍投縱，擲中馬鞍。縱情急奔避，左右四散，沒奈何解帶自經。巴西人王志，斬了縱首，獻與齡石。<br>　　道福盡散金帛，犒賞軍士，再擬背城一戰，偏軍士得了賞給，仍然散去。道福孑身遠竄，為巴民杜瑾所執，也送至齡石軍前。齡石已入成都，搜誅譙縱親屬，餘皆不問。及道福執至，因系譙氏宗族，亦梟示軍門。<br>　　蜀尚書令馬耽，封閉府庫，留獻晉軍。齡石獨徙耽至越雟。耽歎息道：「朱公不送我入京，無非欲殺我滅口，我必不免了！」求榮反辱，雖悔曷追？乃盥洗而臥，引繩縊死。既而齡石使至，果來殺耽。見耽已死，戮屍歸報。齡石馳書奏捷。詔命齡石進監梁、秦州六郡軍事，賜爵豐城縣侯。小子有詩詠道：<br><br>　　錦函授策似先知，外水長驅計獨奇﹔<br>　　莫道蠶叢天險在，王師履險竟如夷！<br>　　齡石平蜀，謀出劉裕，當然敘功加封。欲知封賞大略，且至下回表明。<br>　　非劉裕不能破盧、徐，非劉裕不能平譙縱，盧循智過孫恩，徐道覆且智過盧循，往來江豫，盤踞中流，實為東晉腹心之大蠹。議者謂循之致敗，誤於不用徐道覆之言：然大雷一戰，徐亦在列，胡不預備火攻，嚴師以待，且敗走始興，先循被殺。彼嘗欲身為英雄，奈智不若劉裕何也！譙縱據有成都，負嵎自固，劉敬宣挫師黃虎，天險足憑。乃朱齡石等引軍再進，多方誤蜀，破竹直入，殺敵致果者為諸將，發縱指示者實劉裕。錦函之授，遠睹千里，裕誠一梟杰矣哉！至若殺劉毅，殺諸葛長民，一揮手而兩首懸竿，何其敏且速也！然討盧循、徐道覆、譙縱，猶似近公，襲殺劉毅、請葛長民，純乎為私，司馬昭之心，路人皆知，寧待至篡國後哉！<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=2.htm>上一篇</a> &nbsp;&nbsp;&nbsp;&nbsp; <a href=4.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>