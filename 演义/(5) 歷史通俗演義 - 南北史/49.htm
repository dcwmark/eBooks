<html>
<head>
<title>開放文學--歷史通俗演義 - 南北史--第五十回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=48.htm>上一篇</a> &nbsp;&nbsp;&nbsp;&nbsp; <a href=50.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第五十回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>廢故主迎立廣陵王　煽眾兵聲討爾朱氏</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說魏主子攸，被胡騎牽去，往報爾朱兆。兆不欲與見，但令牽往永寧寺中，鎖禁樓上。自入宮撲殺皇子，見有嬪御妃主，一並拘住，揀得幾個美貌少婦，姿情污辱。獨不提及爾朱後，想尚顧全姊妹。餘皆隨給將弁，任他處置，並縱兵大掠，都市為墟。司空臨淮王彧，尚書左僕射范陽王誨，青州刺史李延實等，皆為亂兵所殺。<br>　　城陽王徽走至山南，抵前洛陽令寇祖仁家。祖仁一門三刺史，皆徽所引拔，總道他記念舊情，肯為留納，哪知祖仁佯為歡迎，請徽入室。徽有金百斤，馬五十匹，皆寄交祖仁，祖仁私語子弟道：「今日富貴並至，不但可得徽財，且可因徽得賞呢！」徽僅留一日，祖仁即偽言官捕將至，縱令他適。徽慌忙逃避，途次被殺。這刺客便由祖仁所使。既得徽首，便傳送洛陽，兆竟不加賞。<br>　　未幾兆夢中見徽，叫他往祖仁家，取貯金二百斤，馬百匹。鬼猶狡猾，生前可知。兆即遣人掩捕祖仁，祖仁料不可匿，據實供明。兆疑與夢中未符，硬要逼索，祖仁將私蓄黃金三十斤，馬三十四，悉數輸兆。兆尚未信，怒執祖仁，懸首高樹，用大石繫足，搒掠至死。可憐寇祖仁貪圖富貴，不顧仁義，害得這般結局！孽報難逃，可作後鑒，奉勸世人，勿昧心利己哩！苦口婆心。<br>　　爾朱世隆聞兆已成功，也即至洛。兆按劍瞋目道：「叔父在朝日久，耳目應廣，如何令天柱受禍！」說至此，聲色俱厲，嚇得世隆膽戰心驚，慌忙拜謝，方得無事。仲遠亦自滑台入洛陽。會河西賊帥紇豆陵步蕃，聲稱奉魏主密詔，討爾朱兆，進軍秀容。兆無暇居洛，亟還晉陽，並將魏主劫去，留世隆、度律、彥伯等，鎮守洛都。晉州刺史高歡，率騎兵邀截魏主，已是不及，乃作書致兆，為陳禍福，謂不應加害天子，徒受惡名，兆毀擲歡書，竟拘魏主至三級佛寺中，把他縊死，年才二十四。越二年為魏主修太昌元年，始追諡為孝莊皇帝，廟號敬宗。<br>　　陳留王寬曾隨魏主北行，也為兆所殺。兆自率眾御步蕃，到了秀容，連戰皆敗，急遣使至晉州，向刺史高歡乞援。歡雖應召，沿途逗留，直至兆再三告急，方與兆會師平樂。步蕃乘勝進逼，歡約兆為後應，自當前鋒。行至石鼓山，大破河西寇眾，擊死步蕃。兆大喜過望，即與歡約為兄弟，連宵宴飲，相得甚歡。恐要被他穿鼻了。且因葛榮餘黨，出沒六鎮，謀亂不止，特向歡問計。歡答道：「六鎮叛眾，不能盡殲，王何不迭用心腹，使為統帥！如有叛亂，統帥連坐，叛亂自漸少了。」兆欣然道：「此計甚善！但何人可使？」旁座賀拔允接入道：「莫如高公！」道言未絕，那唇間已著了一拳，流血滿口，折落一齒。看官道由何人所擊？原來就是高歡。出人不料。歡既擊落允齒，且厲聲道：「天下事取捨在王，汝何得妄言！王宜速殺此人！」渾身是假，兆搖手道：「允言甚是，君何必作態？今日便分兵屬君，統帥六鎮。」正要你說出此語。歡尚飾詞謙讓，兆以歡為誠，越加信任，堅囑勿辭。<br>　　酒闌席散，兆已醉枕座上，歡恐他醒後悔言，遂出諭大眾，已受委統州鎮兵，可集汾東受號令。乃即建牙陽曲川，部署兆軍。軍士素憚兆凶狠，情願就歡，相率投效麾下。歡又請將並、肆降戶，就食山東。兆信歡方深，又復依議。長史慕容紹宗道：「不可！不可！今四方紛擾，人懷異望，高公雄才蓋世，若再使外握強兵，譬如蛟龍得雲雨，尚肯受人約束麼？」兆咈然道：「我與彼有香火重誓，何必過慮！」紹宗道：「親兄弟尚不可信，何論一區區香火呢！」兆不禁動怒，便叱道：「你敢離間我友情麼？」遂喝令左右，把紹宗牽禁獄中。全然是一鹵莽漢。一面促歡就道。<br>　　歡自晉陽出滏口，正值爾朱榮妻，自洛陽行來，有良馬三百匹。他即指麾軍士，截奪良馬，另用羸馬掉換。榮妻未敢與爭，只好入城報兆，兆始覺驚疑，釋出慕容紹宗，再與商議。紹宗道：「歡去未遠，還是掌握中物呢。」兆乃自追歡至襄垣，適漳水暴漲，橋被衝坍，歡隔水拜語道：「借馬非有他意，實防山東盜賊，王乃信讒來追，歡何惜一死，但恐部眾便要叛離了。」兆亦自明無他，復躍馬渡水，與歡並坐帳前，拔刀授歡，引頸就斲。歡大哭道：「自從天柱薨逝，賀六渾何所仰望，但願大家千萬歲，戮力同心，今奈何忽出此言！」兆乃投刀地上，復命斬白馬，與歡為誓，且留宿夜飲。歡部下尉景，欲乘機執兆，歡齧臂戒諭道：「今欲殺兆，彼黨必並力來爭，勢不可敵，不若且從緩議。兆徒勇無謀，將來總為我所擒呢。」尉景乃止。<br>　　詰旦兆渡河歸營，復召歡會談。歡上馬欲行，長史孫騰牽住歡衣，歡乃托詞不赴。兆隔水責歡，說他負約，歡不與答語。兆亦無法，不得已馳還晉陽。<br>　　那爾朱世隆等鎮守洛陽，屏除盜賊，流通商旅，恰尚能勉力維持。爾朱天光入會世隆，談及新主元曄，未洽人望，不如更立近親。世隆也以為然，郎中薛孝通入白天光道：「何不改立廣陵王？既屬近支，又有令望，沈晦不言，多歷年所，若奉以為主，必天人允葉了！」天光因告世隆，世隆道：「廣陵王數年不言，莫非真有瘖疾不成？」天光道：「且遣人試驗真偽。」乃使爾朱彥伯往告廣陵王，他竟說出「天何言哉」四字，才知他並非真瘖，實是「遵養時晦」的意思。彥伯返報世隆，世隆大喜，便決意改立廣陵王。<br>　　究竟廣陵王為誰？聞他單名是一恭字，就是孝文帝宏的姪兒，廣陵王羽的嗣子。廣陵王羽見四十二回中。從前元爰擅權，恭恐得禍，避居龍華寺，佯稱爰疾，謝絕交通。至永安年間，都下謠傳，寺中有天子氣，由魏主子攸遣人監束，並無異征，乃得免害。世隆等既議定廢立，天光仍還雍州。同謀不同行，無非取巧。可巧長廣王曄，來都定位，已至邙山南首，世隆亟遣泰山太守竇瑗，往啟曄道：「天意人心，俱屬廣陵，願王行堯舜事，勿再遲疑。」曄不覺失色，滿口支吾，瑗已懷著禪文，竟取出示曄，硬令署印。曄無法推托，只好照署，瑗即返示廣陵王恭。恭尚奉表三讓，及百官備駕恭迎，然後入宮即位，改建明二年為普泰元年。令黃門侍郎邢子才草撰赦文，文中敘及太原王榮枉死情狀，魏主恭勃然道：「永安手翦強臣，並非失德，不過因天未厭亂，所以遇著成濟的遺禍呢。」成濟弒曹髦見三國魏史中。因取筆自作赦文，節去爾朱榮死事。恭閉口八年，至是始言，中外推為明主，想望太平。改封長廣王曄為東海王，餘如樂平王爾朱世隆，潁川王爾朱兆，彭城王爾朱仲遠，隴西王爾朱天光，常山王爾朱度律，各仍元曄時故封。車騎大將軍高歡，及都督斛斯椿以下，各加六級。斛斯椿本為魏東徐州刺史，曾依附爾朱榮，榮受誅時，椿懼禍南奔，依附汝南王悅。悅曾奔梁見四十二回。及爾朱復盛，仍然北歸，得為將軍，這且待後再敘。<br>　　惟爾朱世隆等，請追贈爾朱榮，魏主恭贈榮為相國晉王，並加九錫。世隆意尚未足，再使百官議榮配饗。司直劉季明抗言道：「今若配饗世宗，恪。時尚無功﹔配饗孝明，詡。親害乃母﹔配饗先帝，子攸。為臣不終，下官謂無從配饗！」不愧司直。世隆發怒道：「汝不怕死麼？」季明道：「下官既為議首，自當依禮直陳，不合尊意，翦戮唯命！」世隆倒被他駁倒，不敢加刑。但將榮配饗高祖即孝文帝。廟廷。又至首陽山立廟，就借周公廟舊址，重加建築。廟貌甫成，偏被祝融氏收去。不可謂元聖無靈。世隆亦只好罷休。<br>　　爾朱兆以廢曄立恭，事未預聞，將發兵攻世隆。世隆令彥伯前往調停，費了無數唇舌，才平兆怒，總算按兵不發，但已未免生嫌了。爾朱之敗，已露端倪。<br>　　最可笑的是幽州刺史劉靈助，好談術數，為爾朱榮所賞拔，得刺幽州。此時自加推算，逆料爾朱將衰。竟糾眾為亂，自稱燕王，聲言為故主子攸復仇，且妄述圖讖，謂劉氏當王。幽瀛滄冀四州愚民，多往奔投，靈助遂引眾南下，進據博陵郡的安國城。<br>　　河北大使高乾兄弟，前曾奉遣至冀州，招募徒眾，應前回。爾朱兆防他為變，特遣監軍孫白鷂往冀州城，托言調發兵馬，將掩捕高乾兄弟。乾瞧破機關，即與前河內太守封隆之等，襲據信都，擊殺白鷂，奉隆之行州事，並為故主子攸舉哀，縞素升壇，誓眾討爾朱氏。一面通書靈助，願受節制。殷州刺史爾朱羽生，率兵襲擊，及城中聞知，羽生兵已到城下。高敖曹不及擐甲，攜槊上馬，僅十餘騎出城，衝入羽生軍中，舞槊四刺，無人敢當。從騎亦皆死戰，以一當百，頓時摧陷敵陣，紛紛竄散。高乾登城拒守，縋下五百人接應，那羽生已魂銷膽落，逃回殷州去了。時人俱服敖曹驍勇，稱為項籍再生。<br>　　偏高歡硬來出頭，揚言將討滅信都，信都人當然驚惶。高幹道：「高晉州雄略蓋世，豈肯長居人下！今日爾朱無道，弒君虐民，正是英雄立功的機會。他欲來此，必有深謀，我且前去謁他，定可無虞。」乃與封隆之子子繪，潛至滏口，迎見高歡。歡召入與語，乾乘機進言道：「爾朱酷逆，痛結神人，凡有知識，莫不思奮。明公威德素著，天下歸心，若兵以義動，無論如何倔強，不足敵公。敝州雖小，戶口不下十萬，賦稅亦足濟軍資，願公熟思，毋誤事機！」歡見乾詞氣慷慨，語語動人，幾乎相見恨晚，便促膝與談，呼乾為叔，話至夜半，且引與同寢。<br>　　越宿先遣乾歸，自引兵東向徐進。前驅遇著一人，乘露車，載素箏濁酒，投刺軍前，自言願謁見高公。當有軍吏傳報，歡略閱名刺，見是南趙郡太守李元忠數字。便道：「這人是個酒鬼，見我何為？」說著，也不傳見，又不拒絕。元忠待了片刻，不見複語，便下車獨坐，酌酒擘脯，且飲且嚼。連飲了好幾觥，乃復顧語軍吏道：「聞高公招延雋杰，故不惜來謁。今未見吐哺迎賢，慢士可知，請還我名刺，不勞再報！」軍吏又復告歡，歡始命引入，尚是淡漠相遭。元忠再就車上取酒及箏，一面飲酒，一面彈箏，繼以長歌。歌罷乃語歡道：「天下事已可知，公尚欲事爾朱麼？」歡答道：「富貴皆因彼所致，怎敢不外彼盡節！」元忠喟然道：「迂拘小謹，怎得稱為英雄！」狂態咈語，彷彿三國時之禰衡。嗣又問及高乾兄弟，曾來過否？歡詐言未來。元忠又道：「公果是真語呢，還是假語呢？」歡微哂道：「趙郡醉了。」因使人扶出。元忠不肯起，長史孫騰進言道：「此君系天遣至此，願公勿違。」歡乃復與問答，元忠慨陳時事，嗚咽流涕。歡亦不覺動容。元忠因進策道：「河北形勢，莫如冀、殷，殷州城小，又無糧仗，不足濟大事，最好是往就冀州，高乾兄弟必傾心事公，殷州便可賜委元忠。冀、殷既合，滄、瀛、幽、定自然弭服了。」歡聞言起座，握元忠手，親為道歉，留諸幕下，與談數日，方令歸圖殷州，自率眾至信都。<br>　　隆之與乾，開門納歡。敖曹正在外略地，未預乾議，聞乃兄迎歡入城，嗤為婦人，即遺兄布裙。歡素知敖曹勇悍，加意籠絡，特遣長子澄往見敖曹，執子孫禮，敖曹乃與澄俱來。<br>　　歡格外優待，敖曹方無異言。<br>　　乾與隆之，本依附劉靈助，既迎高歡為主帥，便與靈助斷絕往來。魏亦使大都督侯淵，驃騎將軍叱列延慶，往討靈助。靈助嘗自占道：「三月末旬，必入定州。」淵至固城，用延慶計，偽言將西入關中，暗中卻簡選精騎，昏夜疾馳，直入靈助壘中。掩他不備，得將靈助首級取來，函入定州，正值三月末日。靈助只算得半著，平白地喪了性命。<br>　　魏廷既討平靈助，復欲規畫冀州，陽賜高歡為渤海王，征令入朝。看官，試想此時的高歡，還肯應命入都，再受爾朱氏的暗算麼？爾朱世隆升授太保，專攬朝綱，爾朱兆兼督十州軍事，奄有並汾，爾朱天光加位大將軍，專制關右，爾朱仲遠徙鎮大梁，復加兗州刺史，性最貪暴，境為富室，往往誣他謀反，取男子投入河流，籍沒婦女財產，悉入私家，所入租稅，亦未嘗解送洛陽。東南州郡，畏仲遠似虎狼，恨不即日誅殛。只因爾朱勢盛，未敢反抗，沒奈何忍氣吞聲。即為爾朱滅亡張本。獨高歡養士繕甲，招兵撫民，將與爾朱氏決一雌雄，蓄銳以待，所以魏廷征令入朝，當然托辭不至。魏廷亦無可如何，只好設法羈縻，授歡為大都督東道大行台，領翼州刺史。征朝不至，反授重寄，爾朱氏未亡先餒，衰兆已見，魏主恭亦安得為英主耶！<br>　　歡益起雄心，再加部將斛律金、庫狄乾，及妻弟婁昭，姊夫段榮，從旁慫&#24898;，勸他速討爾朱。歡乃詐為爾朱兆書，謂將遣六鎮人刺配契胡，眾皆懮懼。又偽示並州符檄，徵兵討步落稽。亦胡人之一種。因調發萬人出郊，由歡親自送行，灑淚敘別，大眾號慟，聲震原野。歡且泣且諭道：「我與爾等均為羈客，義同一家，不意在上征發如此！今若西向，一當死﹔後軍期，二當死﹔配國人，三當死。奈何奈何？」大眾齊聲道：「只有造反一法。」逼出一個反字。歡皺眉道：「造反二字，實非美名，必不得已，亦須推一人為主帥。」大眾聞言，當然推歡。歡又歎道：「爾等獨不見葛榮麼？有眾百萬，散漫無紀，終致敗亡。今若推我為主帥，當聽我號令，毋陵漢人，毋違軍律！否則我不能為天下笑呢。」眾皆叩首道：「死生唯命。」歡乃椎牛饗士，起兵信都，但尚未敢顯斥爾朱。<br>　　會李元忠起兵逼殷州，勸令高乾率眾往應。乾佯言是赴救殷州，單騎入見爾朱羽生，與謀戰守事宜。羽生即偕乾出御元忠，乾覷隙刺死羽生，與元忠會師，持羽生首脅降州民，遂留元忠守殷州，自攜首級報歡。歡撫膺道：「今日只好決計造反了！」乃令元忠為殷州刺史。隨即表聞魏廷，歷舉爾朱氏罪狀，抗辭聲討。<br>　　爾朱世隆匿表不通，但奏稱高歡造反，於是爾朱兆、爾朱仲遠、爾朱天光、爾朱度律等，皆受命討歡，由世隆居中調度。狼子狼孫，一齊出來，煞是熱鬧。歡聞爾朱氏一齊來攻，當然要部署兵馬，出御各軍。<br>　　忽有一人滿身衰絰，踉蹌至軍門，求見高歡。歡一見名刺，即命召入。那人到了案前，匍匐地上，放聲大哭。歡亦淚下，自起扶持，令他起坐。與見李元忠時又是一種寫法。那人尚流涕道：「一家百口，盡斃賊臣手中，聞明公起義興師，所以奔波至此，願效犬馬，圖報大仇！」歡歎息道：「君家世忠孝，乃為逆賊所屠，可悲可恨，我正為此起事，天道有知，必不使逆賊漏網哩！」遂面授行台郎中，令他參議軍情。<br>　　看官道此人為誰？原來是魏司空楊津子愔。津長兄名播，次兄名椿，皆仕魏有名。播性剛毅，椿津謙恭，家世孝友，緦服同爨，男女百口，人無間言。椿津位至三公，一門七郡太守，三十二州刺史。播先病逝，子侃曾為侍中，與殺爾朱榮。見前回。爾朱兆入洛，侃逃歸華陰故里，爾朱天光佯言赦侃，召令出仕，侃明知有詐，但尚望保全百口，寧糜一身。乃即出應召，果為天光所殺。時楊椿亦已致仕，與子昱同返華陰。椿弟冀州刺史順，順子東雍州刺史辯，正平太守仲宣，皆在洛陽，就是司空津，亦留居都中。爾朱氏恨侃切齒，甚至欲屠戮全家，乃由世隆出奏，誣言楊氏謀反，請一律捕治。魏主恭不肯依議，偏經世隆固請，乃命有司檢案以聞。世隆遽遣兵圍津第，屠戮無遺。原來天光亦發兵至華陰，把楊氏一門老小，殺得精光。只有楊愔在外，幸得脫逃，奔至信都謁歡。尚留楊愔一人，未始非孝友之報，然亦慘矣。<br>　　愔頗有才智，為歡謀議，甚得歡心。歡因將文檄教令等件，一概委爨，但令咨議參軍崔■，作為副手。爨下筆千言，詞多慨切，一經頒布，無不傳誦，於是爾朱氏罪惡，遐邇共知。爾朱兆出攻殷州，李元忠獨力難支，棄城奔信都。酒鬼究屬無用。爾朱仲遠及爾朱度律，與將軍斛斯椿、賀拔勝、賈顯智等，亦進軍高平，歡頗以為懮。<br>　　長史孫騰獻議道：「今朝廷隔絕，號令無所稟承，眾將沮散，不如先立元氏宗親，維繫眾志。」此策實屬無謂。歡不能無疑，騰一再固請，乃奉渤海太守魯郡王元朗為帝。朗系景穆太子晃玄孫，父為章武王融，至是迎入信都，即皇帝位，改元中興。命高歡為侍中丞相，都督中外諸軍事，高乾為侍中司空，高敖曹為驃騎大將軍，領冀州刺史，孫騰為尚書左僕射，魏蘭根為右僕射。歡既受命統軍，指日出征，用了一條反間計，遂令爾朱氏自相猜忌，走仲遠、度律，並大破兆軍。小子有詩歎爾朱氏道：<br><br>　　人生興廢本無常，一姓爭榮一姓亡﹔<br>　　自古強宗無不覆，禍根多半起參商。<br>　　究竟高歡計策若何，請看下面第五十一回。<br>　　本回述高氏得勢之由來，即北齊開國之動機，無爾朱氏之亂魏，則高氏不得興﹔無爾朱氏之舉兵相委，則高氏亦不得興。諺有之：亂世出英雄。高歡其果為亂世之英雄乎？彼爾朱子弟，皆非歡敵，爾朱榮固已逆料之矣。爾朱將佐只有一慕容紹宗，而不能用。賀拔兄弟反覆無常，皆不足取。歡則蓄甲養士，疏狂如李元忠而優容之，悍戾如高敖曹而禮遇之，跡其所為，彷彿魏武，宜乎乘時崛起，而為一世雄也。然爾朱氏目無長上，置君如弈棋，倏廢倏立，致當時目為亂賊，而高歡亦從而蹈之，為義不忠，以暴易暴，歡之與爾朱相去，得毋所謂不能以寸耶！<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=48.htm>上一篇</a> &nbsp;&nbsp;&nbsp;&nbsp; <a href=50.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>