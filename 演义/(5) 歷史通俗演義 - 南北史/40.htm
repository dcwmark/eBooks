<html>
<head>
<title>開放文學--歷史通俗演義 - 南北史--第四十一回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=39.htm>上一篇</a> &nbsp;&nbsp;&nbsp;&nbsp; <a href=41.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第四十一回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>弟子輿屍&#28291;師洛口　將帥&#24650;力戰勝鍾離</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說魏主恪即位時，改元景明，年僅十六，未能親決大政，曾授皇叔彭城王勰為司徒，錄尚書事。勰志在恬退，未幾辭職歸第，太尉咸陽王禧，進位太保司空，北海王詳進位大將軍，兩王俱系魏主叔父，所以倚畀俱隆。魏主尊生母高貴人為太后，高氏為馮幽後毒斃，見三十二回。兄肇在朝，由魏主推類錫恩，特封為平原公，也得專政。見三十五回。還有太尉於烈，兼充領軍，烈弟勁有女端好，得冊為後，因此烈、勁並預朝權。政出多門，已成亂兆，再加倖臣茹皓、王仲興、趙修、趙邕、寇猛等，居中用事，更覺庶政叢脞，泯泯棼棼。<br>　　咸陽王禧因權為所奪，致蓄異圖，竟欲廢帝自立，謀泄被誅。諸子削籍，家產分給高肇、趙修二家，及內外百官。禧家財帛，不可勝計，百官所得分賜，每人得帛百匹，或數十匹，最少亦有十匹。宮人常作歌道：「可憐咸陽王，奈何作事誤！金&#29248;玉幾不能眠，夜蹋霜與露﹔洛水湛湛彌岸長，行人哪得度！」歌辭惋切，流傳江表。<br>　　北海王詳，嘗訐禧陰謀，至是得進位太傅，兼領司徒。高肇得官尚書令，茹皓任冠軍將軍。皓娶高肇從妹為妻，妻姊為安定王元&#22801;妃。&#22801;為詳從父，詳常出入&#22801;家，見&#22801;妃容貌妖冶，未免垂涎。&#22801;妃高氏，亦見詳丰姿秀美，遠出&#22801;上，兩人眉去眼來，也不顧嬸姪名分，竟做成了苟且的事情。嗣是與茹皓益相親狎。皓雖聞詳奸通妻姊，但因詳權勢方隆，亦樂得依附，引作黨援。皓獨不怕做元緒公麼？直閤將軍劉冑，系詳所引薦，與殿中將軍常季賢、陳掃靜等，皆黨同詳、皓，招權納賄，無所不至。<br>　　高肇系出高麗，為詳、皓等所輕視，偏魏主恪為母尊舅，格外優禮，事必與商。肇遂欲與詳、皓爭權，輒相讒構。肇兄偃生有一女，貌美色嬌，得入為貴嬪，他即暗受肇囑，與肇表裡為奸，誣稱詳、皓有謀逆情事。魏主恪方寵高貴嬪，當然信為真言，遂於正始元年四月，魏景明五年，改元正始。召中尉崔亮入禁中，使劾詳貪淫驕縱，及茹皓、劉冑、常季賢、陳掃靜四人，專恣不法，謀為不軌等情。亮依旨上奏，當夜收捕皓等，拘系南台。更遣虎賁百人，圍守詳第。詰旦賜皓等死，廢詳為庶人，錮居太府寺。詳母高太妃，妻劉氏，仍居舊第，令五日得一視詳。<br>　　高太妃家法素嚴，詳有微罪，輒用絮裹杖，親加笞罰，所以詳平日貪淫，不敢白母。至此高太妃始悉淫烝事，向詳怒叱道：「汝自有妻妾侍婢，皆年少如花，何故與高麗婢犯奸？今致此罪，我若見高麗婢，當生啖彼肉！」說著，攜杖去絮，撻詳百下。詳不勝痛楚，杖痕纍纍，皆至創膿。高太妃又指詳妻劉氏道：「汝亦大家女，門戶匹敵，何畏何疑，乃不規諫夫婿？」劉微笑不答，跪伏姑前，亦被杖數十。劉氏即宋王劉昶女，姿色尋常，為詳所憎，她獨不談夫惡，情願受杖，卻是一位賢婦。<br>　　未幾詳即暴死，想是由魏主遣使暗害，但佯下詔敕，令得還喪故宅。所有諸王宗室，仍使奔賵，母妻等依然給餼，當時以詳雖貪淫，罪不至死，共為驚歎不置。魏主復起彭城王勰為太師，勰固辭不獲，乃遵敕就職。但高肇益得弄權，且勸魏主分撥衛隊，監守諸王宅第。勰切諫不從，從此外戚有權，宗室反無權了。隱伏下文。<br>　　且說魏主聞梁師大舉，已出洛口，乃授中山王元英為征南將軍，都督揚、徐諸軍事，率眾十萬，抵敵梁軍，又使鎮西將軍邢巒，都督東討諸軍事，發定、冀、瀛、相、並、肆六州人馬，約十餘萬，接濟元英，魏兵尚未到齊，梁軍已經先出。江州刺史王茂，侵魏荊州，誘魏邊民及諸蠻，更立宛州，隨遣所署宛州刺史雷豹狼等，襲取河南城。太子右衛率張惠紹，侵魏徐州，攻入宿預城，擒住守將馬成龍。北徐州刺史昌義之，也得拔魏梁城。迭寫梁軍勝仗，反襯下文。<br>　　豫州刺史韋睿，遣長史王超等攻小峴，日久未下。睿親往行營，巡閱圍柵，魏兵亦出數百人，列陣門外。睿即欲下令攻擊，部將叩馬進諫道：「今日隨駕來此，未具戰備，請還鎮授甲，方可進戰。」睿駁說道：「魏城中有二三千人，尚能固守，今無故出城列陣，必自恃驍勇，藐視我軍，我若敗他一陣，使他知懼，然後守卒寒心，此城可不攻自破了！」眾尚面面相覷，各有難色，睿張目四顧，握節出示道：「朝廷授我此節，並非徒飾外觀，諸君相從有年，難道還未知韋睿軍法麼？」大眾見他動惱，方才應令，乃並力向前，猛擊魏兵。魏兵果自恃驍悍，齊來爭鋒，哪禁得睿軍拚死，一當十，十當百，竟把魏兵擊退。便乘勢攻城，果然城中內&#28291;，經宿即下。遂乘勝進薄合肥，就淝水設了一堰，令水彙集城旁，使通舟艦。<br>　　魏將楊靈胤率眾五萬，來救合肥，梁將恐眾寡不敵，請睿奏請添兵。睿笑道：「強虜當前，再求添兵，還來得及麼？況我求添兵，彼亦添兵，何時得了？兵貴出奇，雖多何益！」說著，即列陣以待。至靈胤驅軍過來，便衝殺前去。靈胤未曾防著，恰被睿馳突一場，折損了許多人馬，退至數里下寨。睿本遣軍將王懷靜，築壘堰旁，令他守堰。靈胤夜遣銳卒，攻破懷靜營壘，復掩至堤下，兵容甚盛。睿眾又欲退守巢湖，或擬還保三汊，睿變色道：「哪有此理！」遂命取大纛旗矗立堤下，並下令道：「堤存與存，堤亡與亡，妄動即斬！」既而魏人俱來鑿堤，睿督眾與爭，擐弓攢射，箭傷魏兵多名，魏兵怯走。睿即沿堤築壘，約高數仞，並將鬥艦架起壘上，與城相齊，然後鳴鼓督攻。城中人失去憑借，個個慌張，駭極而哭。守將杜元倫登城督戰，中箭倒斃，蛇無頭不行，兵無主自亂，就在夜間開城遁去。睿一面入城，一面發兵追逐，斬俘萬餘級，獲牛馬亦萬數。<br>　　睿素來體弱，未嘗跨馬，每戰輒乘白板輿，督厲將士，勇氣無敵。平時與士卒同甘苦，極意拊循，所以令出必行，無戰不勝。平時待下有恩，戰時始可用威，否則士不用命，威亦何益，這是本段著眼處。靈胤亦聞風退走。叡率將士至東陵，有詔令他班師，乃悉遣輜重前行，自乘小輿殿後，從容還至合肥。魏人服睿威名，不敢追躡。睿就把豫州官府，俱遷入合肥城，即以合肥為豫州治所。&#24208;江太守裴邃，也有能名，連拔魏羊石、霍邱二城，青、冀二州刺史桓和又克魏朐山及固城。<br>　　梁廷屢得捷書，盈廷相慶，哪知勝負靡常，得失無定！王茂到了河南城，被魏平南將軍楊大眼，一鼓殺敗，茂棄甲遁還，楊豹狼亦棄城逃走，河南城復為魏有了。張惠紹自宿預進發，北攻彭城，遣署徐州刺史宋黑，往圍高塚，又被魏武魏將軍奚康生，率兵來援，黑竟戰死。惠紹繼戰亦敗，仍退保宿預城。魏中山王元英，及將軍邢巒，先後繼進，連戰皆捷。再加魏平南將軍安樂王元詮，亦督後軍隨赴淮南，梁軍都望風生畏，節節退還。桓和保不住固城，張惠紹保不住宿預，俱隳棄前功，倉猝南奔。前敘勝，後敘敗，兔起鶻落，筆勢不平。那時臨川王宏尚逗留洛口，擁兵不進。聞魏軍進逼梁城，不禁生懼，亟召諸將會議，意欲旋師。呂僧珍首先開口道：「知難而退，也是行軍要訣。」宏即答道：「我意也作是想。」柳惔接入道：「我軍出境，連克名城，怎得謂難？何必遽退！」裴邃亦說道：「此次出師，原為殺敵而來，明知非易，奈何畏難？」馬仙&#29853;朗聲道：「王奈何自墮志節，甘取敗亡！試想天子舉全國將士，悉數付王，有前死一尺，無卻生一寸！」昌義之更怒氣勃勃，鬚髮盡張，面唾僧珍道：「呂僧珍直可斬首，豈有百萬大兵，出未遇敵，便望風遽退！似此庸奴，尚有面目還見聖主麼？」朱僧勇、胡辛生拔劍趨出道：「欲退自退，下官當前向取死！」諸將亦含怒欲出，僧珍乃謝諸將道：「殿下昨來風動，意不在軍，深恐大致沮喪，故欲全軍速返。」裴邃尚欲有言，見僧珍以目示意，乃含忍不發。俟大眾盡退，宏亦入內，因復問僧珍道：「公系佐命元勛，今為何自怯若此？」僧珍即附耳低語道：「王不但全無謀略，且很是膽怯，我與王屢言軍事，俱格不相入，看此情勢，怎能成功！故不如見機退兵，還得保全大眾。」邃始歎息而出。<br>　　宏因眾情違沮，未便遽退，卻亦未敢遽進。魏人知他不武，以巾幗相遺，宏雖不免懷慚，始終畏縮不前。當時魏人有歌謠云：「不畏蕭娘與呂姥，但畏合肥有韋虎！」韋虎是指韋睿，蕭娘指宏，呂姥指僧珍。僧珍聽得此謠，越加愧歎，請遣裴邃分軍取壽陽，宏終不從。<br>　　魏將奚康生，遣楊大眼請命元英，略言梁軍屯留不進，畏我無疑，王若進軍洛口，彼自奔敗云云。英答說道：「蕭臨川雖然庸呆，部下卻有良將，韋、裴諸人，皆未可輕視，汝等且靜觀形勢，勿與交鋒！」元英亦未免自沮，然用兵不可無良將，於此益見。<br>　　未幾已值深秋，洛口暴風大作，繼以驟雨，梁軍相率驚嘩。臨川王宏，竟潛率數騎夜遁，將士求宏不得，頓時四散，棄甲拋戈，填滿水陸。宏乘小船渡江，趨至白石壘，天尚未明，便叩城求入。臨汝侯蕭淵猷系衡陽王蕭懿第三子，據守壘城，便登城問為何人？宏以實對。淵猷答道：「百萬雄師，一朝鳥散，國家前途，可危孰甚！倘或奸人乘間圖變，如何支持？此城地當衝要，不便夜開，且俟至天明罷。」宏亦無法，唯向淵猷求食，淵猷乃縋食饋宏，待旦方才納入。淵猷頗不愧官守。<br>　　昌義之尚駐守梁城，聞洛口軍&#28291;，與張惠紹引兵退還。此次梁廷出師，傾國大舉，器械統是精利，甲仗亦很整齊，出次半年，只招降了一個反覆無常的陳伯之，與梁廷沒甚利益。伯之亦旋即病歿。此外勞師糜餉，損失甚多，兵士&#28291;散，及老弱死亡，差不多有五萬人，這都由任將非人，徇私廢公，所以遭此一跌呢。語意謹嚴。<br>　　魏主恪傳詔各軍，乘勝平南，中山王英，進陷馬頭城，奪得城中積粟，悉數運去。梁主聞宏&#28291;歸，急命添戍鍾離。或謂魏兵運糧北歸，當不致南下，梁主衍道：「這真是狡虜詐計，怎得不防！」此時還算明白。遂飭昌義之速入鍾離城，繕垣濬濠，嚴兵守著。不到數日，魏兵前隊，已到鍾離城下，虧得昌義之先已防備，毫不倉皇，一攻一守，相持多日。<br>　　魏主復令邢巒引兵會攻，巒上疏道：「南軍雖不善野戰，卻善城守，今盡銳往攻鍾離，實為失策。鍾離遠處淮南，就使束手歸順，尚恐無糧可守，況頓兵城下，血薄與爭呢！國家有事南方，轉瞬經年，士卒勞敝，不問可知。愚意謂不如斂兵北返，修復舊戍，撫循諸州，徐圖後舉。」魏主不從，反促令進兵。巒復申奏道：「今中山王進軍鍾離，臣實未解。若專圖南略，不顧萬全，亦不如直襲廣陵，或可掩他不備。乃徒載八十日芻糧，欲取鍾離城，談何容易！鍾離天險，城塹水深，非可填塞，彼堅守不戰，我師當然坐老﹔若遣臣接應，從何致糧？臣部下只帶袷衣，未齎冬服，倘遇冰雪，又從何取濟？臣寧受責逗撓，不願同遭敗損。陛下果信臣言，乞賜臣免職﹔若謂臣憚行求還，臣願將所率部曲，盡付中山王，任他處分！臣不妨孑身單騎，聽令驅策。倘知難不言，非但負將士，並且負陛下了！」頗有遠識。魏主乃召巒還，另遣鎮東將軍蕭寶夤助攻鍾離。<br>　　鍾離守將昌義之，守備有餘，因恐魏兵日增，不得不奉表求援。梁主因遣右衛將軍曹景宗，督兵二十萬，往救鍾離，且令暫留道人洲，候諸軍到齊，然後進發。景宗請先據邵陽洲尾，奉詔不許，他卻違詔前進。途次適遇暴風，淹死數百人，乃還守先頓。梁主衍聞報，反有喜色道：「景宗不能獨進，是天意教我破賊了！若孤軍得行，猝遇大敵，必至狼狽，大將&#28291;走，他有何望呢？」景宗靜待各軍，過了殘冬，尚未能啟行。<br>　　越年為梁天監六年，魏中山王英，與平東將軍楊大眼等，率眾數十萬，進圍鍾離。城北沮住淮水，不便合圍，英特就邵陽洲上，築橋跨淮，樹柵為壘，屯兵攻城。英據南岸，大眼據北岸，督眾猛撲，不捨晝夜。城中守卒才三千人，昌義之激厲將士，隨方抵禦。魏人負土填塹，復用嚴騎迫蹙，人未及返，土又隨壓，連人帶泥，疊入塹中。俄而塹滿，即用衝車撞城，城土屢墮。義之用泥補城，隨壞隨補，終得堵住。魏人緣梯登城，更番相代，前仆後繼，不少退卻，經義之率領守兵，用著長刀大戟，刈人如草，但見魏兵隨升隨墮，始終不得登城。一日戰數十合，前後殺傷萬計，屍與城平，城仍未下。魏主因頓兵日久，召英使還，英不肯退兵，但請寬假時日。魏主又遣步兵校尉范紹，馳抵英營，相視形勢。紹見鍾離城堅固難下，亦勸英還，英仍不從。非敗不歸。<br>　　那時梁統帥曹景宗已經啟行。豫州刺史韋睿，亦受命會師，歸曹景宗節度。睿自合肥出發，取便道赴鍾離，所過陰陵大澤，道多澗谷，隨駕飛橋，立即濟師。或慮魏兵勢盛，請睿緩行，睿毅然道：「鍾離兵民，鑿穴而處，負戶而汲，不勝困憊，我等急往赴難，還恐不及，難道尚可延宕麼？魏人已墮我腹中，願卿等勿懮！」於是星夜前進。到了邵陽洲，才閱旬日，曹景宗亦即馳至。兩下相見，似漆投膠，很是歡洽。景宗本來好勝，動輒陵人，惟韋睿年高望重，頗為景宗所敬禮，故毫無嫌疑，和衷辦理。梁主衍也恐景宗使氣，先給密敕道：「韋睿老成，與卿有關鄉望，卿宜厚待為是！」及聞景宗見叡，持禮甚謹，便欣然道：「二將和衷，無不濟事了！」想亦懲宏覆轍，故格外小心。<br>　　睿自率部眾，夜逼魏營，塹洲設壘，通宵趕築。南梁太守馮道根，為睿前驅，能走馬步地，按步計功，才至天明，壘已成立。魏中山王英，總道他無此迅速，所以夜間不加防備。天明出望，梁營已經屹立，距本寨僅百餘步，不禁大驚，用杖擊地道：「是何神速至此！」魏將見梁營聯接，橫亙洲旁，旗幟器械，煥然一新，也相顧奪氣。<br>　　楊大眼系楊難當孫，勇冠諸軍，逕率萬餘騎攻睿。睿結車為陣，按兵不動，俟大眼麾騎圍繞，乃發出梆聲。一聲怪響，萬弩齊發，洞甲穿胸，射得魏兵個個倒躲，連大眼右臂，也中數矢，只好退去。可惜只射中右臂，不能射他兩目。<br>　　翌晨，英自督眾來戰，睿乘木輿，執白角如意，麾軍對敵。殺了數十回合，英不能勝，悵然回營。過了兩日，魏人復猛攻睿壘，飛矢如雨，睿登壘督守，絕不畏避。睿子黯請下壘避箭，及將士有怯噪聲，統由睿厲聲呵止，靜鎮不亂，仍然得安。<br>　　楊大眼臂創少愈，復遣兵四出，斷截梁兵芻牧。曹景宗募得勇士千餘人，竟至大眼營前，築壘堵住，不令出掠。大眼一再來爭，均被梁兵殺退，及壘既築就，使別將趙草扼守，草內護外拒，芻牧無懮，因呼為趙草城。可謂勁草。<br>　　已而有朝敕到來，授他方略，乃是火攻計，令景宗與睿，各攻一橋。兩將依敕待行，光陰易過，又是春暮，淮水暴漲六七尺，睿遣前鋒馮道根，與&#24208;江太守裴邃，秦郡太守李文&#38026;等，各乘鬥艦，奮擊洲上魏兵，一戰盡殪。別用小船載草，沃以膏油，縱火焚橋，風烈火熾，煙塵繚亂。道根等皆親自搏戰，麾動銳卒，拔柵斲橋。橋樑柵木，半被毀去，半入淮流，頃刻俱盡。曹景宗因使眾軍鼓噪，奮突魏營，彷彿似川鳴谷應，海嘯山崩。魏中山王英，棄營亟走，楊大眼亦毀營竄去，諸壘依次土崩，拋戈棄甲，爭投淮水中，多半溺斃，淮水為之不流。睿遣報昌義之，義之且悲且喜，不暇答語，但呼道：「更生！更生！」當下部署殘軍，也出城追虜。景宗與睿，遣各軍並力逐北，至濊水上。沿途盡情殺掠，伏屍四十里，生擒五萬人，收穫軍糧器械，牛馬驢騾，不可勝計。景宗與諸將爭先告捷，睿獨居後。及義之邀諸軍入城，置酒犒宴，請景宗與睿共席。酒酣興至，擲骰為戲，設二十萬錢為博注。景宗一擲得雉，睿徐擲得盧，他卻忙取一子，翻將轉來，情願作塞，且連稱異事。景宗一笑而罷。小子有詩詠韋睿道：<br><br>　　不貪名利不爭功，德愈謙時望愈隆﹔<br>　　為問蕭梁諸將士，阿誰能學韋公風？<br>　　景宗等既獻捷報功，當由梁主下詔，命班師還朝。欲知凱旋後事，且看下回分解。<br>　　梁室諸將，莫如韋睿，次為裴邃。當時欲出師北伐，何不用睿為帥，邃為將，專閫得人，奏功自易事耳。不此之審，乃獨用一無才無勇之臨川王宏，宏雖介弟，未足統軍，不戰而逃，原意中事。假令當日無韋、裴二將，為敵所忌，魏中山王英等，直迫洛口，吾恐宏且南走之不暇，而全軍且盡覆沒矣！異哉蕭衍，明知韋睿之為時望，而不能重用，幾陷乃弟於死地。乃弟可死，如全軍何！及鐘離一役，又未嘗專任韋睿，而獨任曹景宗，令睿歸景宗節制。幸睿素負重名，為景宗所敬禮，始得和衷共濟，大破魏軍。否則，景宗嘗違詔進軍矣﹔雖有密敕，令彼敬睿，亦烏足恃！然後知蕭衍之智，不過尋常，無怪其老且益愚也！<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=39.htm>上一篇</a> &nbsp;&nbsp;&nbsp;&nbsp; <a href=41.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>