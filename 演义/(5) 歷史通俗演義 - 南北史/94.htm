<html>
<head>
<title>開放文學--歷史通俗演義 - 南北史--第九十五回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=93.htm>上一篇</a> &nbsp;&nbsp;&nbsp;&nbsp; <a href=95.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第九十五回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>楊玄感兵敗死窮途　斛斯政拘回遭慘戮</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說高麗事起，徵兵索糧，騷動天下，百姓不堪供億，鋌而走險，相聚為盜。鄒平民王薄，據長白山，此係山東之長白山。自稱知世郎。平原民劉霸道，據豆子珪，號為阿舅賊。蔻人高士達，聚眾清河，&#31305;人張金稱，聚眾河曲，還有漳南人竇建德，也與同縣孫安祖，戕官起事，攻陷高雞泊，做起草頭大王來了。既而濟陰孟海公，齊郡孟讓，北海郭方預，平原郝孝德，河間格謙，渤海孫宣雅，接踵為亂。暴客饑民，相率趨集，多或至十餘萬人，少亦數萬，所在剽掠，村邑為墟。是時承平日久，人不習兵，地方官吏，與賊接戰，往往敗卻。惟齊郡丞張須荳，驍勇果決，連敗王薄、郭方預等，須荳部下有羅士信，年方十四，持槊當先，賊不敢進，每次交鋒，必與須荳並進，賊眾無不辟易，所以戰無不克。但群盜如毛，山東糜爛，單靠張須荳一軍，也只能保護一方，不能四面兼顧，坐是彼出此沒，無術蕩平。煬帝雖有所聞，尚說是么麼小賊，不足為慮，所以再出東征。偏有一個勛臣後裔，也乘勢揭竿，起兵黎陽，遂令煬帝心中惶急，不得不擱起外事，還戢內懮。<br>　　看官道黎陽起事，究是何人？原來就是楚國公楊素子玄感。本回以玄感為主，故上文群盜，只用簡筆略過。玄感體貌雄偉，膂力強盛，善騎射，好賓客。蒲山郡公李密，世為北周將領，父寬為隋初柱國，密得襲父爵，官左親侍，與玄感為刎頸交。密有智術，嘗語玄感道：「臨陣決勝，密不如公﹔居內運籌，公不如密。」玄感深服密言，故往來莫逆。會玄感遷任禮部尚書，奉煬帝詔敕，至黎陽督運，因聞山東盜起，亂事已發，料知天下從此多事，且乃父死時，煬帝嘗謂素若不死，終當族滅，因此引以為懮。虎賁郎將王仲伯，汲郡贊治趙懷義，並為玄感腹心。玄感密與計議，欲令東征各軍，乏糧致變，特使糧船故意逗留，可以伺隙起兵。玄感弟武賁郎將玄縱，及鷹揚郎將萬碩，均從征遼東，由玄感密書招還。又令人至京師召出李密，令與季弟玄挺，同抵黎陽。適將軍來護兒，調集舟師，從東萊入海，將趨平壤。玄感即欲發難，暗遣家奴繞道東方，偽充驛使入城，托言護兒愆期謀反，煽惑人心，遂逕入黎陽城，大索男夫。並移書旁郡，以討護兒為名，令各發兵，會集倉所。既欲發難，何妨聲明昏主過惡。乃徒誣及來護兒，欺誘軍吏，是與漢王諒起兵時同一謬誤。即用趙懷義為衛州刺史，東光縣尉元務本為黎州刺史，河內主簿唐嬝為懷州刺史。唐嬝不肯受令，暗地逃回。<br>　　御史游元，與玄感共同督運，亦有違言。玄感與語道：「獨夫肆虐，陷身絕域，正是天使滅亡，我今大舉義師，往誅無道，君意以為何如？」元正色道：「尊公荷國寵榮，近古無比，公門皆拖青紆紫，正應竭誠盡節，上答鴻恩，奈何墳土未乾，即圖反噬？僕但知以死報君，不敢聞命。」玄感怒起，把他囚住，元始終不屈，竟為玄感所殺。乃就運夫中選集丁壯，得五千餘人，舟子三千餘人，刑牲誓眾，當面宣諭道：「主上無道，不念民生，天下騷擾，從征遼東的兵民，死了無數，今與君等起兵，往救百姓，豈不甚善？」大眾踴躍聽命。玄感大喜，遂勒兵分部。可巧李密與玄挺偕來，玄感倒屣迎入，向密問計。密答說道：「天子遠在遼東，公能出其不意，長驅入薊，扼住咽喉，高麗聞有內變，必從後躡擊。不出旬日，征東各軍，資糧皆盡，就使不降，亦必&#28291;散，這乃是今日的上計。」玄感道：「中策若何？」密又道：「關中為都城所在，今若率眾西行，經城勿攻，直取長安，天子雖還，根本已失。公據險臨敵，進可戰，退可守，尚不失為中計。」玄感又道：「此外便為下策嗎？」密復道：「公若隨近逐便，直向東都，一鼓突入，亦足號令四方，但恐唐嬝往告，先已固守，引兵攻戰，必延歲月。百日不克，天下兵四面兜聚，大勢一去，恐無能為了。」李密三策，剴切詳明。玄感笑道：「今百官家口，俱在東都，我若得取，先聲奪人，從征官吏，不寒而慄，如公下計，實是上策。若冒險入薊，恐成孤注，改圖關中，又嫌迂遠。且經城勿攻，如何示威？我卻不願出此哩。」遂不從密言，竟引眾向洛陽，遣弟玄挺率驍勇千人，充作前鋒，先取河內。唐嬝已入城拒守，一面飛報東都貿守越王侗。侗急與樊子蓋等，勒兵為備，修武縣兵民，亦相率守臨清關。玄感不能度，乃至汲郡南渡河，亡命諸徒，相從如市。不到數日，有眾數萬，乃使弟積善，率兵三千，自偃師南沿洛水，向西進取，玄挺自白司馬坡逾邙山，向南進行，玄感自領三千餘人，從後接應。<br>　　東都留守越王侗，遣河南令達奚善意，統兵五千人，出拒積善，將作監河南贊治裴弘策，統兵八千人，出拒玄挺。善意至洛南，立營漢王寺，及積善兵到，未戰即&#28291;，鎧仗皆為積善所取。弘策行至白司馬坡，一戰敗走，退三四里，復收集散兵，列陣待著。玄挺徐至，連戰至四五次，弘策皆敗，奔還東都，玄挺直抵大陽門，玄感亦從後繼至，屯上春門，嘗對眾宣誓道：「我身為上柱國，家累巨萬金，還要求甚麼富貴？今起兵來此，不顧滅族，無非欲解百姓倒懸，不得不爾，請大眾原諒？」眾聞言皆悅，父老爭獻牛酒，子弟亦詣軍門自效，每日不下千數。內史舍人韋福嗣，出敵玄感，兵敗被擒。玄感優禮相待，使掌文翰，令貽樊子蓋書，直數煬帝罪惡，謂欲廢昏立明，請勿拘小禮，自貽伊戚。子蓋不答，復使裴弘策出戰，弘策失利而還。子蓋部署敗軍，再使弘策出擊，弘策不肯行，被子蓋叱出斬首，由是將吏震肅，令行禁止。玄感盡銳攻城，子蓋隨方拒守，一守一攻，殺傷相當。<br>　　西京留守代王侑，聞東都被圍，忙遣副守衛文升督兵往援。文升至華陰，掘楊素&#20898;，暴骨揚灰。遂鼓行出崤澠，直趨東都，率二萬騎挑戰。玄感用贏兵誘敵，精兵後伏，引衛文升兵追來，一聲鼓號，四面伏發，殺死文升兵無數。文升慌忙逃回，前驅已經盡斃，無一得生。越三日再行交兵，兩軍初合，玄感詐使人大呼道：「官軍已獲得玄感了。」文升兵莫名其妙，東張西望，心不一致，那玄感卻帶領精騎數千，突入文升陣內。文升麾下，統被嚇退，就是文升亦似入夢中，只好隨眾並走。玄感趁勢斬獲，一場蹂躪，把文升部曲三四萬人，殺死了一大半，單剩了八千人，保護文升，狼狽退去。玄感卻是能兵，可惜初計不善。玄感兵威大震，趨附益眾，多至十萬人。右武候大將軍李子雄，曾坐事除名，詔令從來護兒東征，圖功贖罪。自玄感變起，煬帝防他潛應玄感，令鎖子雄達行在，子雄竟殺死詔使，逃奔洛陽，投入玄感軍中，勸玄感速稱尊號。玄感轉問李密，密答道：「秦陳勝自欲稱王，張耳進諫被斥，魏武帝將求九錫，荀郕勸阻見誅，今密欲正言相規，還恐追蹤二子，若阿諛順意，又與密本意相違，試想公自黎陽起兵，雖得戰勝數次，究竟未定一郡，未服一縣，至若東都守禦，堅固難拔，天下救兵，指日將至，公不速挺身力戰，早定關中，乃急欲自尊，未免示人不廣，請公三思！」玄感獰笑無言，暫將稱尊事緩議，但心中不免芥蒂，漸與密疏，專任元福嗣為心膂。福嗣每與畫策，首鼠兩端，密復諫玄感道：「福嗣本非同盟，實懷觀望，明公初起大事，乃令奸人在側，為所搖惑，他日必誤軍機，不如先誅為是。」玄感搖首道：「君所言太過，福嗣亦何至如此。」密退語所親道：「楊公不信忠言，反毗匪類，恐我輩將一同為虜了。」何不速去？<br>　　已而煬帝返至涿郡，發兵四逼，使武賁郎將陳稜攻黎陽，武衛將軍屈突通詣河陽，左翊衛大將軍宇文述繼進，右驍衛大將軍來護兒，又從東萊還援，就是兩戰兩敗的衛文升，亦收拾餘燼，進屯邙山南面，來決死戰，與玄感一日數鬥。玄感弟玄挺，傷重而死，餘眾少卻。玄感方才知懼，又聞屈突通引兵將到，忙與李子雄商量對敵。子雄道：「屈突通曉習兵事，一得渡河，勝負難料，宜速分兵往拒，休使越河前來。」玄感依議，便欲遣兵拒通，偏樊子蓋瞧破機關，屢出兵來擾玄感軍營。玄感無暇分兵，眼見得屈突通軍，長驅直至，於是東有屈突通，西有衛文升，更兼樊子蓋自出夾攻，三路動手，任爾楊玄感如何驍勇，也是招架不住，三戰三北，無法支持。玄感再向李子雄請計，子雄道：「東都援軍四集，我師屢敗，怎可久留？不如直入關中，據有府庫，東向爭天下，尚不失為霸王事業哩。」遲了。玄感乃釋洛陽圍，引眾西行，至弘農宮。父老遮說玄感道：「宮城空虛，又多積粟，何不急攻？」玄感遂留兵攻撲，李密以為未可，促令急行，玄感仍然不從。督攻三日，終不能拔。還貪近利，不亡何時？那屈突通、宇文述等，陸續追至，玄感又不得不走，與追軍且戰且行。路過董杜原，為追軍所困，玄感大敗，僅率十餘騎&#28291;圍出走，竄林木間，輾轉至葭蘆戍，饑渴交迫。玄感自知不免，返顧後面，只弟積善隨著，乃泣歎道：「一敗至此，尚有何言？我不能受人戮辱，汝可殺我。」積善情尚未忍，忽見後面塵頭大起，料有官軍追來，因抽刀斲死玄感，繼即自刺，手顫刀落，已有追兵馳至，拘住積善，並玄感首俱送行在。積善伏誅，玄感首懸示行宮，並命將遺屍磔陳東都市。越三日，臠割付火，盡成灰燼。玄感弟玄縱萬碩，自遼東潛逃，萬碩至高陽，為監軍許華所執，送斬涿郡。玄縱至黎陽，探得玄感敗亡，微服私奔，不知下落。尚有義陽太守玄獎，朝請大夫仁行，皆玄感弟，一在義陽受誅，一在長安被磔，餘黨悉平，獨李密逃去。為後文伏案。煬帝尚欲窮治黨羽，命大理卿鄭善果至東都，從嚴推勘。善果奮然道：「玄感一呼，相從至十萬人，可見天下不欲人多，多即為盜，不盡加誅，如何懲後？」遂派兵四捕，不分首從，一概梟首，所殺至三萬餘人。兵部侍郎斛斯政從駕東征，曾與玄感暗地通謀，至是恐株連坐罪，亡入高麗。政與弘化留守元弘嗣有婚媾誼，煬帝因政逃亡，遂疑及弘嗣，立遣衛尉少卿李淵，馳至弘化，把弘嗣拘入獄中，即令淵為留守。看官聽說！這衛尉少卿李淵，系隴西郡成紀人，表字叔德，生得儀表雄偉，日角龍庭，若要追溯李氏世系，就是西涼武昭王嵩七世孫，祖名虎，佐周代魏，賜姓大野氏。虎歿時得加封唐公，子鄅襲爵。淵即鄅子，復襲榮封，官拜衛尉少卿。至是留守弘化，便是唐朝發軔的初基。唐室始祖，應該詳敘。煬帝怎能預料，總道他事君不貳，簡放出去。那時李淵也確是效忠，依詔奉行。<br>　　煬帝自涿郡西還，安安穩穩的到了長安，但各處盜賊，仍所在扆起。餘杭人劉元進，手長尺餘，臂垂過膝，自謂相表非常，陰蓄異志，當玄感起兵時，亦招集徒黨，臂應玄感。玄感敗死，元進氣燄未衰，反得眾數萬人。吳郡人朱燮，晉陵人管崇，且糾合亡命，攻破吳郡，迎入劉元進，奉為天子。燮與崇為左右尚書僕射，署置百官。毗陵、會稽、建安諸郡民，多半響應。煬帝聞報，亟遣將軍吐萬緒，光祿大夫魚俱羅，率兵南討，擊斬管崇。元進與燮結柵拒緒，屢敗屢戰，終不少怠。緒因士卒疲敝，奏稱天氣驟寒，請待來春進討。俱羅亦上言賊難驟平，且因諸子在洛，潛遣家僕往迎，偏為煬帝所聞，敕誅俱羅，召緒還京，另遣江都丞王世充討元進，緒在道懮死。世充調兵渡江，連戰皆捷，斃朱燮，梟劉元進，餘賊四散。世充佯為下令，投降免死。散賊多聞風來降，共約三萬餘人，被世充引至黃亭澗，悉數坑死。尚有未降諸賊，自知不能逃生，索性再聚為盜，出沒江淮。章邱、杜伏威，年僅十六，勇冠賊中，共推為主。臨濟輔公鬋，下邳苗海潮，亦勾通伏威，橫行淮南。就是山東諸盜，亦迭起不已。惟唐縣出了一個妖人宋子賢，自稱彌勒佛出世，不到數月，總算伏法。哪知東邊的彌勒佛，方才撲滅，西方的彌勒佛，又復出現。扶風僧徒向海明，也自號彌勒佛，哄動愚夫愚婦，居然造反，旋且僭稱皇帝，改元白烏。還是隋廷用了太僕卿楊義臣，出討海明，才得將這位彌勒皇帝，趕往西方。彌勒佛想做皇帝，無怪他不能濟事。偏又賊帥唐弼，擁立李弘芝為主，有眾十萬，號稱唐主。東反西亂，此僕彼興，已鬧得不可開交。獨煬帝念念不忘高麗，反以為刁民作亂，不足計較，仍征天下兵東征，群臣莫敢進諫。<br>　　大業十年仲春，煬帝復往涿郡，士卒在途，逃亡相繼，好容易到了懷遠鎮，已是夏盡秋來，將軍來護兒為前鋒，引兵至卑沙城，高麗發兵迎戰，陣亡甚眾，敗奔平壤。護兒當然追逼，途中接得高麗來使，奉書乞降，且願送還斛斯政。護兒飛報行在，煬帝大喜，命執斛斯政班師。護兒奉詔，報知高麗。高麗即將斛斯政交出，令護兒帶歸行在。煬帝命將士奏凱入關，即將高麗使臣，與罪犯斛斯政，獻告太廟。出甚麼風頭？大將軍宇文述進奏道：「斛斯政有大罪，天地不容，人神同忿，若徒照國法處死，怎得懲戒亂賊？請變例處置！」煬帝允議，乃把政牽出金光門，縛諸柱上，令公卿百僚，更番迭射，以政為的。至矢集如蝟，再將政屍支解，用鑊烹炙，分食百官。百官多暗地拋去，惟幾個佞臣媚吏，執肉大嚼，食至果腹，方才罷休。肉味如何？高麗使臣，赦免不誅，令他歸語高元，速即入朝。高麗使去了多日，高元終不就征。煬帝再敕將帥整頓兵馬，更圖後舉，但也是有名無實，行不顧言罷了。<br>　　未幾，又有離石胡劉苗王造反，自稱天子。汲郡人王德仁，亦起兵據林慮山，煬帝仍不以為意，又從西京出幸東都，太史令庾質諫阻道：「近年三次伐遼，民實勞敝，陛下宜鎮撫關內，使百姓盡力農桑，閱三、五年，四海人民，稍得豐實，然後出巡東都，方為合宜。」煬帝不悅，決計東幸。質辭疾不從，竟至激怒煬帝，系質下獄，質旋即瘐死。煬帝逕往東都，猶幸宮苑依然，後妃無恙，彼此重談舊事，敘及東都被圍情狀，統是唏噓泣下。煬帝在石榴裙下，最能體心著意，好好的溫存一番，能使人破涕為笑，於是紅燈綠酒，檀板金樽，重複陳設，三千粉黛，又各使出狐媚手段，挑逗煬帝。煬帝恣情擁抱，捱次交歡，又不知有撩亂事。<br>　　溫柔鄉里，再過一年，是大業十一年。外面有軍書報到，王世充大破齊郡賊孟讓，還有餘賊左孝文，也由齊郡丞張須荳討平。煬帝很是喜慰，進世充為江都通守，須荳為河南討捕大使。會涿郡人盧明月作亂，有眾十餘萬，駐紮視阿。須荳發兵邀擊，相持十餘日，糧盡將退，顧語將士道：「賊見我退，必悉眾來追，若率千人掩襲賊營，定可大捷，但不知何人敢往？」大眾統面面相覷，不敢應令。獨羅士信上前道：「小將願往。」言未已，又有一裨將應聲道：「瓊亦願往！」須荳大悅，便命兩人悄悄出馬，帶著精兵千名，從旁道趨去。看官道瓊是何人？原來就是歷城人秦瓊，表字叔寶，後來佐唐受命，繪像凌煙閣上，正是一位著名的健將。為了此人，方不略須荳之戰。須荳棄營偽遁，果然賊渠盧明月，驅眾力追，那羅、秦兩將，探得賊眾大出，便銜枚疾進，趨至賊柵。柵門已閉，兩將猱升而入，殺死守賊數人，大開柵門，納入外兵，隨即放起一把無名火來，把賊寨三十餘柵，一齊毀去。明月正追趕須荳，偶然回顧，遙見有一片火光，衝起霄漢，已是心驚，忽又來了一個賊目，報稱營寨被焚，不得不還救根本，當下收眾退回。須荳得趁勢返擊，大破賊眾，明月只率數百騎遁去，後來轉掠河南，為王世充所殺，當時謂須荳破賊，實是秦、羅二將，力破賊柵，因得立功。小子有詩歎道：<br><br>　　搗巢殺賊姓名標，列柵全歸一炬燒。<br>　　可惜隋家王氣盡，要圖立績在新朝。<br>　　須荳雖得破明月，但餘賊四出，始終未能肅清，反且日甚一日。欲知後事，試看下回說明。<br>　　楊玄感發難黎陽，乘煬帝東征高麗，突然起兵，不可謂非良好之機會。但李密三策，以上策為最善。自來梟雄起事，非冒險不易成功。若中策則難得關中，安見隋軍之不能四集？轉鬥於蝸角之中，坐自困敝，吾知其難也。或謂李淵得關中，終足興唐，但彼一時，此一時，時勢不同，安得相比？至下策則更不足道矣。玄感急進圖功，至中策且不能用，兵敗族夷，亦何足怪？但乃父楊素，實為弒君之首賊﹔首賊後嗣，苟能建功立業，天道何存？迫之反而絕其後，乃正所以見天道之昭昭也。斛斯政陰通玄感，亡入高麗，尋被高麗執送行在，慘死長安，政固自取其昉。而煬帝之酷虐不仁，亦可概見。況用兵三次，僅得一逃犯而歸。乃尚告諸太廟，置諸極刑，彼以為刑一儆百，足以威民，詎知民不畏死，奈何以死懼之？此盜賊之所以迭興，而隋之所以終亡也。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=93.htm>上一篇</a> &nbsp;&nbsp;&nbsp;&nbsp; <a href=95.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>