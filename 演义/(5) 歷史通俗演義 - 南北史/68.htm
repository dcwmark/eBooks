<html>
<head>
<title>開放文學--歷史通俗演義 - 南北史--第六十九回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=67.htm>上一篇</a> &nbsp;&nbsp;&nbsp;&nbsp; <a href=69.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第六十九回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>討王琳屢次交兵　諫高洋連番受責</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說周文育、侯安都等帶領舟師一萬人，往擊王琳，師至武昌，武昌守將樊猛，已歸附王琳，至此棄城遁去。安都正欲進兵，接得陳主受禪的詔敕，不禁歎息道：「我今必敗，師出無名了。」時安都為西道都督，文育為南道都督，兩將不相統攝，號令不一，部眾彼此歧視，每有爭端。軍至郢州，琳將潘純陀先已據守，用著強弓硬箭，遙射梁軍。安都前隊的步兵，多為所傷。安都怒起，督兵圍攻，數日未下，那王琳已出屯弇口，來截梁軍。安都不得已撤郢州圍，移兵往趨沌口，留沈泰一軍守漢曲。途次適遇逆風，不得前進，文育亦引兵來會，與王琳隔江相持，琳據東岸，梁軍據西岸。兩下裡按兵數日，乃整艦交鋒，偏偏東風大起，駭浪西奔，梁軍各艦，帆檣俱折，舵且把持不定，怎能與琳軍對敵？琳軍卻順風猛擊，跳躍如飛，文育、安都不及奔避，俱被琳軍擒去，還有偏將周鐵虎、徐敬成、程靈洗等，亦皆成擒。惟沈泰留軍漢曲，聞敗急退，尚得旋師。霸先即位，便致偏師敗覆，這也是天道惡逆，故有此警。<br>　　琳見文育諸將，責他不當助逆，文育等統垂首無言。獨周鐵虎詞色不撓，反唇相稽，頓時觸動琳怒，把鐵虎推出斬首。徒勇者多不得其死。所有文育、安都等，用一長鏈拘系，鎖置後艙，令宦寺王子晉看管，進軍湓城。行至白水浦，文育、安都，用甘言■子晉，許給重賂。子晉竟為所動，偽用小船垂釣，夜載文育、安都等，渡至岸上，縱使脫逃。琳已睡著，毫不覺察。文育、安都等，從深草中潛行而出，東走還都。<br>　　陳主霸先聞得全軍覆沒，正在驚惶，未幾得文育、安都等奏啟，自言從賊中逃還，入都待罪，又不禁易驚為喜，下詔赦宥，並召入陛見，令他立功自贖，各復原官。王子晉隨入建康，特酬重賞。王琳失去梁將，又不見子晉，料知為子晉所縱，懊悔不已，乃移湘州軍府至郢城。更因江州刺史侯瑱還都，特遣樊猛襲據江州。陳主霸先再擬討琳，但恐西南一帶，各郡豪帥，反覆無常，不得不先行招撫，免生他變，因遣侍郎蕭乾，持節慰諭。干係齊豫章王蕭嶷孫，遣令宣慰，亦無非借用故臣，俾便籠絡的意思。當時巴山太守熊曇朗在南昌，衡州刺史周迪在臨川，尚有東陽太守留異，晉安太守陳寶應，均起自草澤，雄踞一方。南中土豪多立寨自保，不服朝命。蕭乾到處慰撫，曉示禍福，總算是各無異言，奉表投誠。陳主即令乾為建安太守，鎮撫遠近。<br>　　會王琳東至湓城，招兵買馬，為東侵計，特與北江州刺史魯悉達交歡，使為鎮北將軍。陳主亦頒詔至北江州，授悉達為征西將軍，兩造各送鼓吹女樂。悉達狡猾得很，做一個騎牆將軍，所得贈品，老實收受，西不拒琳，東不卻陳，其實是安坐觀望，兩無所就。倒是一個好法門。陳主使安西將軍沈泰襲擊，他卻嚴兵防守，無隙可乘。王琳欲引軍東下，也被他截住中流，不能前進。琳乃使記室宗虩向齊乞援，且請納永嘉王莊，續承梁祀。莊系梁元帝蕭繹孫，方等所出，江陵陷沒，莊才七歲，避匿女尼法慕家，得輾轉至建康，嗣因入質北齊，尚留鄴下。見六十七回。齊從琳請，發兵護送蕭莊至郢州，並冊封琳為梁丞相，都督中外諸軍，錄尚書事。琳乃奉莊即皇帝位，改元天啟，追諡建安公淵明為閔皇帝。不尊方等而尊淵明，卻也可怪。琳自為侍中大將軍，中書監，餘依北齊冊命，當下傳檄伐陳。<br>　　陳主霸先命司空侯瑱，領軍將軍徐度，率舟師為前軍，溯江討琳。因恐復蹈覆轍，先遣吏部尚書謝哲，諭琳利害。琳願歸湘州，乃召還諸軍，使屯大雷。衡州刺史周迪，聞王琳引兵東下，欲自據南川，召集所部八郡守吏，結一盟約，托言將入衛建康。事為陳主所聞，也防他借名圖變，特遣人諭止，並加厚撫，迪乃按兵不動。獨餘孝頃進語王琳道：「周迪等皆依附金陵，陰窺間隙，大軍若下，必為後患，不如先定南川，然後東行。孝頃願招集舊部，隨效驅馳。」琳乃復遣部將樊猛、李孝欽、劉廣德等出兵臨川，使孝頃總督三將，威嚇周迪。孝頃先向迪征糧，迪惶急請和，願送糧餉。孝頃得步進步，還未肯退軍，樊猛不願進戰，與孝頃齟齬，遂致軍心&#28067;散。<br>　　那周迪因孝頃未退，乞援鄰郡，高州刺史黃法■，吳興太守沈恪，寧州刺史周敷，合兵救迪。敷分兵扼截江口，劉廣德順流先下，被敷擒住。孝頃、李孝欽，與迪等交戰，也遭敗衄，棄舟步走。迪麾眾追擊，悉數擒歸，獨樊猛坐視不救，奔回湘州。餘孝頃等解至建康，席&#34241;待罪，得蒙赦宥。惟孝頃弟孝勵，及子公颺，尚據臨川營柵，相拒未下。周迪表請濟師，陳主命周文育統率將士，前往會迪。巴山太守熊曇朗，亦引兵來會，眾五萬人。文育出次金口，餘公颺詣營請降，文育見他詞色支離，料他有詐，喝令左右把他縛住，囚送建康。孝勵忙向王琳告急，琳使部將曹慶率兵赴援。慶令偏將常眾愛，往拒文育，自督眾襲擊周迪。迪倉猝逆戰，遂致敗績。文育方進屯三陂，與常眾愛列營相拒，未分勝負，適值迪敗報傳來，乃退屯金口。<br>　　熊曇朗忽生異心，竟想聯絡眾愛，戕害文育。文育監軍孫白象，探悉曇朗陰謀，即向文育報知，並謂宜先除曇朗，免滋後患。文育尚半信半疑，且更欲推誠相待，俾安反側，坐是因循姑息，不先下手。是謂當斷不斷，反受其亂。可巧有迪書到來，乞分兵援助，文育擬撥曇朗往救，乃親至曇朗營中，面與商議。曇朗謀殺文育，正苦無隙可乘，偏文育自來送死，不禁喜出望外，遂命壯士伏住帳後，自己出營相迎。待文育入營坐定，但敘數語，即傳了一個暗號，使壯士一齊殺出，攢刃文育座前。文育無從奔避，眼見是身首兩分了。曇朗既殺死文育，復威脅文育部曲，令他從順，進據新淦城，轉襲周敷。敷已偵悉情事，嚴陣以待，一俟曇朗趨至，便縱兵痛擊，曇朗抵敵不住，更兼文育部眾，統是乘勢倒戈，弄得曇朗走投無路，好容易殺出圈外，只剩得一人一騎，奔還巴山，旋為村民所殺。<br>　　陳主霸先尚未知文育死耗，特遣侯安都率兵接應。安都將至豫章，始知文育被戕，因引師退還。途遇王琳將周炅、周&#24650;南歸，順便邀擊，得將二週擒住。湊巧孝勵弟孝猷，率部下四千家，往投王琳，也被安都截斷，不得已投降安都。安都得此勝仗，便放膽進攻常眾愛，眾愛敗奔&#24208;山，曹慶亦遁。&#24208;山民殺死眾愛，送首至營，安都即傳首建康，引還南皖。臨川王陳蒨，方奉命在南皖築城，安都當然進謁。正在會敘的時候，忽有急足從建康馳至，報稱主上宴駕，請臨川王速即還都。蒨驚愕異常，便引安都偕行入都。都中驟遇大喪，內無嫡嗣，外有強敵，老成宿將，又多在外邊鎮戍，只有中領軍杜稜，典宿衛兵，與中書侍郎蔡景歷，入宮定議，擬立臨川王蒨，遣使征還。<br>　　蒨入居中書省，由杜稜等啟請嗣位，蒨辭不敢當。安都入白道：「今日繼承大統，舍王為誰？王當顧全大局，不宜拘守小節！」蒨含糊答應。安都趨出，立即登殿，召集百官，請章皇后下令，立臨川王蒨為嗣君，百官面面相覷，不敢發言。看官道是何因？原來陳主霸先，在位三年，因嗣子昌被虜西去，屢請北周放歸，雖尚未得請，總望他後日生還，所以東宮虛位，未曾立儲。到了臨崩時候，口不能言，竟未定何人入嗣。一代梟雄，連嗣主未曾囑定，何貪傳子孫乃爾！中領軍杜稜等，當時面謁章皇后，請立臨川王，章皇后也只得允從。無如婦人見識，少斷多疑，後來又記念嗣子，更因蒨自甘推讓，乃復躊躇起來。公卿大臣，已探悉皇后意旨，也不敢決議。當下惱動了侯安都，正色厲聲道：「今四方未定，何暇遠迎？臨川王有功天下，應該嗣立，如有異議，請污吾刀！」說至此，拔劍出鞘，迫眾承認。百官統有懼色，始齊聲贊成。安都即入見章皇后，請後出璽，後只好將璽綬持授，再令中書舍人代草後令，立即頒發。令曰：<br>　　昊天不弔，上玄降禍，大行皇帝奄捐萬國，率土哀號，普天如喪，窮酷煩冤，無所逮及。諸孤藐爾，返國無期，須立長君，以寧寓縣。侍中安東將軍臨川王蒨，體自景皇，屬惟猶子，建殊功於牧野，敷盛業於戡黎，納麓時敘之辰，負扆乘機之日，並佐時庸，是同草創﹔祧祐所系，遐邇宅心，宜奉大宗，嗣膺寶&#31635;，使七廟有奉，兆民寧晏。未亡人假延餘息，嬰此百罹，尋繹纏綿，興言感絕。特此令聞！<br>　　臨川王蒨既接章皇后令，尚再三推辭。百官等又復固請，乃入御太極前殿，即皇帝位，頒詔大赦。追尊大行皇帝為武皇帝，廟號高祖，奉章氏為皇太后，立妃沈氏為皇后。進司空侯瑱為太尉，侯安都為司空，杜稜為領軍將軍，內外文武百官，俱進秩有差。越二月，葬高祖武皇帝於萬安陵。陳主霸先頗有智謀，臨敵制勝，多由獨斷。及即位後，政尚寬大，性獨儉約，常膳不過數品，私饗曲宴，常用瓦器蚌盤，後宮衣不重彩，飾無金翠，歌鐘女樂，禁令入宮，當時號為明主。但躬蹈篡弒，不脫前代惡習，故歷世傳祚，亦不得靈長，本身亦不過做了三年皇帝，土宇比宋、齊、梁為尤狹。歿時年已五十七，竟不得一子送終。可見有智不如有德，有勇不如有仁，有仁有德，乃足永世，單靠著一時智勇，取人家國，終究是不能享呢。至理名言。這且不必絮述。<br>　　且說齊主高洋淫暴日甚，既廣築宮殿，復增造三台，並發工役，修造長城，東西凡三千餘里。適大河南北，飛蝗蔽天，傷及禾稼，洋問魏郡丞崔叔瓚道：「何故致蝗？」叔瓚答道：「五行志有云：土功不時，蝗蟲為災。今外築長城，內興三台，適如五行志所言。」洋不待說畢，勃然怒起，即使左右毆擊，且把他倒浸廁中，使嚐糞味，然後曳足以出，釋使歸家。叔瓚無可奈何，只好自認晦氣罷了。糞味如何？<br>　　先是齊有術士，謂亡高者黑衣，洋因問左右，何物最黑？左右答言是漆。洋想入非非，默思兄弟輩中，惟上黨王&#28067;，排行第七，莫非應在此人，遂使庫直都督破六韓伯升，馳驛召&#28067;。&#28067;偕伯升至紫陌橋，料知此行不佳，竟殺死伯升，渡河南逸。行至濟州，為人所執，送至鄴下，系入獄中。<br>　　永安王濬，系洋第三弟，洋少不好飾，嘗與濬同見兄澄，涕垂鼻下，濬責洋左右道：「何不替二兄拭鼻！」洋因此挾嫌。及洋即位，濬為青州刺史，頗有政聲，聞洋酗酒失性，嘗語親近道：「二兄嗜酒敗德，朝臣無敢直言，我當入朝面諫，未知肯用我言否？」話雖如此，尚未啟行，已有人密為傳聞，洋更加忿恨。及濬入都，從洋游東山，洋袒裼裸裎，縱酒為樂。濬進諫道：「這非人主所宜。」洋益不悅。濬又密召楊愔，責他將順主惡，愔當面雖曾道歉，心中卻不以為然。更因洋嘗有命令，不准大臣交通諸王，為此兩種嫌忌，即將濬言轉奏。洋大怒道：「小人情性，令人難忍！」遂罷酒還宮。濬辭別還州，復上書切諫。多話無益，徒取殺身。洋嚴旨召濬，濬也防不測，托疾不赴。<br>　　未幾即有緹騎馳至，促濬就道，吏民多感濬恩惠，老幼泣送，至數千人。及至鄴中，洋令與上黨王&#28067;，並納入鐵籠，置諸北城地牢中。飲食溲穢，共在一處。後來洋巡北城，往視地牢，臨穴謳歌，令濬、&#28067;屬和。濬、&#28067;且悲且怖，音顫聲嘶，洋亦不禁泣下，意欲釋放。長廣王湛，系洋第九弟，與濬有隙，獨上前進讒道：「猛虎豈可出穴？」悍過高洋。洋乃默然。濬聞湛言，呼湛小字道：「步落稽，天不容汝！」此時已無天道。湛又在旁笑罵，挑動洋怒。洋即取槊刺濬，被濬拉斷，引得洋忿火益熾，命壯士劉桃枝，就籠亂刺。濬與&#28067;隨接隨拉，呼號聲震徹遠近。洋並命投入薪火，燒殺二人，加填土石。後來掘土起屍，皮發皆盡，遺骸如炭，旁觀多為痛憤，洋卻不以為意。<br>　　既而三台告成，親往游宴，酒酣興至，戲用槊刺都督尉子輝，應手斃命。常山王演，為洋第六弟，時適侍側，見洋無故殺人，不由的慘然變色。洋已窺覺，顧演與語道：「但令汝在，我為何不縱樂！」演未便直諫，但拜伏涕泣。洋不覺發現天良，取杯擲地道：「汝大約嫌我多飲，今後敢進酒者斬！」演且拜且賀。洋面命演錄尚書事，不到三日，洋酗狂如故。演自草諫牘，將要進陳，演友王晞，力為勸阻，演不肯從，竟遞將進去。果然觸動洋忿，召演至前，令御史糾彈演過。御史一無所言，演才得免。<br>　　演妃元氏系魏朝宗室，洋欲令演離婚，許為演廣求淑媛。演雖承旨納妾，與元氏情好依然。洋復賜給宮人，由演領去。嗣因酒後失記，謂演擅取宮人，召演入責，自取刀環，亂毆演脅，幾至暈絕，乃令左右舁演還第。演氣憤填胸，情願絕粒待斃。演與洋、湛等，俱為婁太后所出，太后恐演不測，亦日夕涕泣，洋酒醒亦頗知悔，並聞太后悲泣情狀，急得不知所為，每日往視演疾，且勸慰道：「努力強食，當將王晞還汝。」原來晞為演友，洋疑演諫奏，出自晞筆，已將晞髡配出去，至是面約還晞，因即將晞釋歸，使往勸演。演見晞至，強起抱晞道：「我氣息奄奄，恐不得再見！」晞流涕道：「天道神明，豈令殿下遂斃此舍！至尊親為人兄，尊為人主，怎好與他計較？惟殿下不食，太后亦不食。殿下縱不自惜，難道不念太后麼？」演乃強坐進飯，漸得告痊。<br>　　過了數月，演又欲進諫，令晞草奏。晞條陳十餘事，因複語演道：「今朝廷所恃，惟一殿下，乃欲學匹夫耿介，輕視生命，一旦禍至，誤國政，負慈恩，豈不是兩失麼？」演唏噓道：「禍乃至此麼？」因將諫草對晞毀去。嗣復忍耐不住，再行進諫，洋使力士將演反<img src=vmqjl.gif align=absmiddle border=0>，自拔刀架演頸，且叱責道：「小人何知！究竟是何人教汝？」演答道：「天下噤口，除臣外何人敢言？」洋又令左右杖演數十下，自己醉倦入寢，演乃得出。<br>　　太子殷禮士好學，頗得令名，洋常嫌殷得漢家性質，不類自己，意欲廢立。會登覽金鳳台，三台之一。召殷隨侍，喝令手刃囚犯。殷惻然有難色，再三不肯下刃。洋用馬鞭捶殷，嚇得殷神經錯亂，竟至氣悸語吃，狀似癡迷。洋屢言太子性懦，終當傳位常山王，太子少傅魏收語楊愔道：「太子關係國本，不應動搖，至尊每言傳位常山，如果屬實，即當決行，天子怎可戲言？」彼常視國事如兒戲，難道汝尚未知嗎？愔乃將收言白洋，洋始罷議。<br>　　已而酗暴更甚，殺死膠州刺史杜弼，及尚書僕射高德政，無非為了強諫致忿，置諸死刑。尚書右僕射崔暹，屢有諫諍，洋念他故舊大臣，格外容忍。未幾暹歿，洋親往弔喪，問暹妻李氏道：「汝可思故夫麼？」李氏隨口答道：「怎得不思！」洋笑道：「汝果思暹，何不自往省視？」說至此，拔刀一揮，李氏頭落，即取擲牆外。<br>　　時已為天保十年，即陳主霸先臨歿之年。彗星出現，太史奏請除舊布新。洋特問彭城公元韶道：「漢光武何故中興？」韶猝然答道：「為誅諸劉不盡。」不詆王莽，反啟殺心，真是該死的狗奴。洋因下令，捕戮始平公元世哲等二十五家，拘禁元韶等十九家。韶幽住地牢，數日不得一餐，甚至衣袖■盡，活活餓死。應該如此，但未知伊妻高氏果從死否？洋索性盡誅諸元，男子無論少長，一律斬首，共殺三千人，棄屍漳水。水中魚吃食屍骸，百姓取魚剖腹，得人爪甲，遂相戒不食，好幾月不往網魚。魚卻得多活數月。惟常山王妃父元蠻，本支近族，得保存數家。自經這次慘戮，洋乃惡貫滿盈，即成暴疾，喉間似有物哽住，不能下食。好容易拖延兩三日，自知不能久存，乃召李後及常山王演至榻前，諄囑後事。小子有詩歎道：<br><br>　　夏桀商辛並暴君，如斯淫虐尚無聞﹔<br>　　榻前一訣安然逝，亂世似無善惡分。<br>　　欲知洋所說何事，俟至下回續表。<br>　　王琳事梁，似不可謂為非忠，梁元帝陷死江陵，琳赴援不及，縞素舉哀，復因陳主篡梁，傳檄東討。侯安都謂師出無名，果遭敗歿，師直為壯曲為老，誠哉是言也。然忽降齊，忽降魏，主持不定，未免多私。既已奉莊為主，又聽從陳使謝哲，願還湘州，大忠者固如是乎！江右之亂，出援無功，天已未免厭琳矣。陳霸先病歿之年，齊高洋亦即病死。齊陳相較，高洋之惡，遠過霸先。但霸先以篡弒得國，敢犯大不韙之名，雖有小善，殊不足道。高洋之惡，古今罕有，濬與&#28067;皆遭慘斃，獨演再三進諫，瀕死者數矣，而卒得不死，豈其後應登帝&#31635;，乃幸邀天助耶！然洋惡如此，而尚得令終，翹首天閽，幾令人無從索解雲。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=67.htm>上一篇</a> &nbsp;&nbsp;&nbsp;&nbsp; <a href=69.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>