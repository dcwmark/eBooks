<html>
<head>
<title>開放文學--歷史通俗演義 - 南北史--第八回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=6.htm>上一篇</a> &nbsp;&nbsp;&nbsp;&nbsp; <a href=8.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第八回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>廢營陽迎立外藩　反江陵驚聞內變</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說宋廷迭接敗報，相率驚惶，徐羨之、傅亮、謝晦三相，因亡失境土，上表自劾。宋主義符，專務遊幸，管甚麼黜陟事宜，但說是無庸議處，便算了事。當時內外臣僚，尚慮魏兵未退，進逼淮、泗，嗣聞魏主北歸，稍稍放心。魏將周幾，留守河南，復陷入許昌、汝陽，宋豫州刺史劉粹，屯兵項城，恐魏人深入，日夕戒嚴。會值魏主嗣病歿平城，太子燾入承魏祚，尊嗣為太宗明元皇帝，改元始光，仍然重用崔浩，浩勸燾休兵息民，乃飭周幾等各守疆土，暫停戰爭。宋軍已日疲奔命，更兼新敗以後，瘡痍未復，巴不得相安無事，暫免兵戈。<br>　　越年為景平二年，宋主義符不改舊態，整日遊戲，無心朝事，&#24208;陵王義真，頗加覬覦。嘗與太子左衛率謝靈運，員外常侍顏延之，及慧琳道人等，往來通問，非常款洽。且侈然道：「我若得志，當令靈運、延之為宰相，慧琳為西豫州都督。」這數語傳入都中，徐羨之等陰加戒懼，特出靈運為永嘉太守，延之為始安太守。義真聞二人左遷，明知執政與己反對，益生怨言，且性好浮華，時有需索，又被羨之等裁抑，不肯照給，因此恨上生恨，自請還都，表文中言多不遜，隱然有入清君側的語意。乃父一生鬼蜮，其子何不肖若此！羨之等因嗣主不肖，正密謀廢立事宜，既得義真表文，更激動一腔怒意，一不做，二不休，索性先除了義真，然後再廢嗣主義符，乃由徐、傅、謝三相會銜，奏陳義真過惡，請即廢黜。疏詞有云：<br>　　臣聞二叔不鹹，難結隆周，淮南悖縱，禍興盛漢，莫非義以斷恩，情為法屈﹔二代之事，殷鑒未遠，仁厚之主，行之不疑。故共叔不斷，幾傾鄭國，劉英容養，釁廣難深﹔前事之不忘，後王之成鑒也。案車騎將軍&#24208;陵王義真，凶忍之性，生自稚弱，咸陽之酷，丑聲遠播，先朝猶以年在&#32093;綺，冀能改厲，天屬之愛，想能革心。自聖體不豫以及大漸，臣庶懮惶，內外屏氣，而彼乃縱博酣酒，日夜不輟，肆口縱言，多行無禮。先帝貽厥之謀，圖慮謹固，親敕陛下面詔臣等，若遂不悛，必加放黜。至言若厲，猶在紙翰，而自茲迄今，日月增甚﹔至乃委棄藩屏，志還京邑，潛懷異圖，希幸非冀，轉聚甲卒，徵召車馬。陵墓未乾，情事猶昨，遂蔑棄遺旨，顯違成規，整棹浮舟，以示歸志，肆心專已，無復諮承。聖恩低徊，深垂隱忍，屢遣中使苦相敦釋，而乃親對散騎侍郎邢安泰，廣武將軍茅仲思，縱其悖罵，訕主謗朝，此久播於遠近，暴於人聽。臣以為燎原不撲，蔓延難除，青青不滅，終致尋斧，況懮深患者，社稷慮切。請一遵晉朝廣陵舊典，使顧懷之旨，不墜於武廟﹔全宥之德，或申於昵親，臨啟感動，無任悲咽。表中援引劉英，疑即漢朝楚王英，廣陵疑即廣陵王司馬潏。<br>　　宋主義符本與義真不甚和&#24650;，況朝政由羨之等主持，義符除狎游外，悉聽三相裁決，因即下詔廢義真為庶人，徙居新安郡，改授皇五弟義恭為冠軍將軍，任南豫州刺史。<br>　　原來宋武帝劉裕有七子。長子義符，為張夫人所出，已見上回。次子義真，生母為孫修華。三子義隆，生母為胡婕妤。四子義康，生母為王修容。五子義恭，生母為王美人。六子義宣，生母為孫美人。七子義季，生母為呂美人。前時只封義真、義隆、義康為王，不及義恭以下諸子，因為義恭等年皆幼稚，所以未曾加封。補敘義恭以下諸子，但為後文伏案。此次義真被廢，義隆、義康俱有封邑，故將義恭挨次補入，這卻待後再表。<br>　　惟義真年只十八，倉猝廢徙，尚沒有確實逆跡，未免令人不服。前吉陽令張約之上書諫阻，力請保全懿親，賜還爵祿。為這一奏，頓時觸怒當道，謫往梁州，尋且賜死。復遣人到了新安，亦將義真勒斃。乃召南兗州刺史檀道濟，江州刺史王弘，即日入朝。兩人不知何因，星夜前來，即由徐羨之等召入密室，與謀廢立，兩人一體贊成。謝晦因府舍敝隘，盡令家人出外，但調將士入府，詰旦舉事。又約中書舍人邢安泰、潘盛為內應。夜邀檀道濟同宿，道濟就寢，便有鼾聲，惟晦徬徨顧慮，竟夕不眠，不由的暗服道濟。為下文討晦伏線。<br>　　時已為景平二年六月，天氣溽暑，入夜不涼。宋主義符避暑華林園中，設肆沽酒，戲為酒保。傍晚乘坐龍舟，與左右同游天淵池，直至月落參橫，才覺少疲，就在龍舟中留宿。翌日天曉，檀道濟自謝領軍府出來，引兵前驅，突入雲龍門，徐羨之、傅亮、謝晦，隨後繼進。門內宿衛，已由邢安泰等預先妥囑，統皆袖手旁觀，一任道濟等馳入，逕造華林園。宋主義符，尚在龍舟內作華胥夢，猛聞喧聲入耳，才從夢中驚醒，披衣急起，已見來兵擁登舟中，持刃直前，殺死二侍。倉猝中不及啟問，竟被軍士牽擁上舟，扯傷右指，你推我挽，迫至東閣。由徐羨之等收去璽綬，召集百官，宣佈皇太后命令。<br>　　略云：<br>　　王室不造，天禍未悔，先帝創業弗永，棄世登遐。義符長嗣，屬當天位，不謂窮凶極悖，一至於此。大行在殯，宇內哀惶，幸災肆於悖詞，喜容表於在戚，至乃徵召樂府，鳩集伶官，倡優管弦，靡不備奏，珍饈甘膳，有加平日，採擇媵御，產子就宮，靦然無怍，丑聲四達。及懿後崩背，懿後即蕭太后見前。重加天罰，親與左右執紼歌呼，推排梓宮，■掌笑謔，殿省備聞。又復日夜媟狎，群小漫戲，興造千計，費用萬端，帑藏空虛，人力殫盡，刑罰苛虐，幽囚日增。居帝王之位，好&#30338;隸之役，處萬乘之尊，悅廝養之事，親執鞭撲，毆擊無辜以為笑樂。穿池築觀，朝成暮毀，征發工匠，疲極兆民，遠近歎嗟，人神怨怒，社稷將墜，豈可復嗣守洪業，君臨萬邦！今廢為營陽王，一依漢昌邑即昌邑王賀。晉海西即海西公奕。故事，奉迎鎮西將軍宜都王義隆，入纂大統，以奠國家而又人民。特此令知！<br>　　宣令既畢，百官拜辭義符，暫送至故太子宮，令他具裝出都，徙往吳郡。並廢皇后司馬氏為營陽王妃，使檀道濟入守朝堂，一面令傅亮率領百官，備齊法駕，至江陵迎宜都王。祠部尚書蔡廓，偕傅亮同至尋陽，遇疾不能行，乃與亮別，且語亮道：「營陽徙吳，宜厚加供奉，倘有不測，恐廷臣俱蒙弒主惡名，將來有何面目，再生人世呢！」覽廓語意，似不願廢立，恐中途遇病，亦屬托詞。亮出都時，營陽王亦已就道，他本與徐羨之議定，令邢安泰隨王前去，到吳行弒。至是亮聞廓言，也覺有理，忙遣人諭止安泰，然已是無及了。<br>　　原來安泰送義符至金昌亭，即遵照羨之等密囑，麾兵將亭圍住，持刃逕入。義符頗有勇力，立起格鬥，且戰且走，竟得突圍出奔，馳越閶門。安泰率兵追上，用門閂擲去，正中義符腰背，受傷僕地，安泰趕上一刀，結果性命，年僅一十九歲。史家稱為少帝。<br>　　傅亮得去使返報，未免愧悔，但人死不能重生，只好付諸一歎，遂西行至江陵，詣行台奉表，並進璽紱。表文有云：<br>　　臣聞否泰相革，數窮則變，天道所以不慆，卜世所以靈長。乃者運距陵夷，王室艱晦，九服之命，靡所適歸，高祖之業，將墜於地。賴基厚德深，人神同獎，社稷以寧，有生獲■。伏惟陛下君德自然，聖明在御，孝悌著于家邦，風猷宣於藩牧，是以征祥雜沓，符瑞■輝，宗廟神靈，乃睠西顧，萬邦黎獻，望景托生。臣等忝荷朝列，預充將命，後集休明之運，再睹太平之業，行台至止，瞻望城闕，不勝喜悅，鳧藻之情，謹詣門拜表以聞！<br>　　宜都王義隆，亦下教令答復道：<br>　　皇運艱敝，數鍾屯夷，仰惟崇基，感尋國故，永慕厥躬，悲慨交集。賴七百祚永，股肱忠賢，故能休否以泰，天人式序。猥以不德，謬降大命，顧已兢悸，何以克堪！行當暫歸朝廷，展哀陵寢，並與賢彥申寫所懷。望體其心，勿為辭費！<br>　　既而府州佐吏並皆稱臣，申請題榜諸門，一依宮省，義隆不許，宜都將佐，聞營陽、&#24208;陵二王，後先遇害，亦勸義隆不可東下。獨司馬王華道：「先帝為天下立功，四海畏服，雖嗣主不綱，人望仍然未改。徐羨之中材寒士，傅亮布衣諸生，並非晉宣帝司馬昭。王大將軍王敦。可比﹔且受寄深重，未敢驟然背德，不過畏&#24208;陵嚴斷，將來不能相容，不如奉迎殿下，越次輔立，尚得徼功。況羨之等同功並位，莫肯相讓，欲謀不軌，勢亦難行，今因廢主尚存，或恐受禍，不得已下此毒手，此外當無逆謀，盡可勿疑！殿下但整轡入都，上順天心，下副人望，臣敢為殿下預賀呢！」料得定，拿得穩。義隆微笑道：「卿亦欲為宋昌麼？」宋昌勸漢文帝事，見漢史。長史王曇首，校尉到彥之，亦勸義隆東行。義隆乃留王華鎮荊州，到彥之鎮襄陽，自率將佐發江陵。<br>　　當下召見傅亮，問及營陽、&#24208;陵二王事，悲慟嗚咽，左右亦為之流涕。亮亦汗流浹背，幾不能對。義隆止淚後，即引傅亮等登舟，中兵參軍朱容之，佩刀侍側，不離左右，就是夜間寢宿，亦衣不解帶，防備非常。<br>　　既抵京師，由群臣迎謁新亭。徐羨之私問傅亮道：「今上可比何人？」亮答道：「在晉文、景以上。」羨之道：「英明若此，定能鑒我赤心。」恐未免帶黑了。亮徐徐答道：「恐怕未必！」羨之亦不暇再問，謁過義隆，導駕入城。義隆順道謁初寧陵，即宋武帝陵，見前回。然後乘輦入闕。百官奉上御璽，義隆謙讓再四，方才接受，遂御太極前殿，即皇帝位，大赦改元。稱景平二年為元嘉元年，追尊生母胡婕妤為太后，奉諡曰章。復&#24208;陵王義真封爵，迎還靈柩，並義真母孫修華，妻謝妃，盡歸京都。彭城王南徐州刺史義康，官爵如故。進號驃騎將軍，南豫州刺史義恭，進號撫軍將軍，加封江夏王。冊第六皇弟義宣為竟陵王，第七皇弟義季為衡陽王。進授司空徐羨之為司徒，衛將軍王弘為司空，中書監傅亮加左光祿大夫，開府儀同三司，南兗州刺史檀道濟為征北將軍。弘與道濟並皆歸鎮，惟領軍將軍謝晦，前由尚書錄命，除授荊州刺史，權行都督荊、襄等七州諸軍事，此時實行除拜，加號撫軍將軍。看官聽說！司空徐羨之本兼錄尚書事，他恐義隆入都，荊州重地，授與他人，所以先用錄命，使晦接任，好教他居外為援。所有精兵舊將，悉數隸屬。晦尚未登程，新皇已至，因即隨同朝賀，至此奉詔真除，當然喜慰。臨行時密問蔡廓道：「君視我能免禍否？」廓答道：「公受先帝顧命，委任社稷，廢昏立明，義無不可﹔但殺人二兄，仍北面為臣，內震人主，外據上流，援古推今，恐未能自免，還請小心為是！」依情度理之言。晦聽了此言，只恐不得啟行，即遭危禍，及陛辭而去，回望石頭城道：「我今日幸得脫身了！」慢著！<br>　　宋主義隆因謝晦出鎮荊州，即召還王華，令與王曇首並官侍中，曇首兼右衛將軍，華兼驍騎將軍，更授朱容子為右軍將軍。未幾又召還到彥之，令為中領軍，委以戎政。彥之自襄陽還都，道出江陵，正值謝晦蒞任，便親往投謁，表示誠款，且留馬及刀劍，作為饋遺。晦亦慇懃餞別，厚自結納。待彥之東行，總道是內援有人，從此可高枕無懮了。宋主義隆年才十八，卻是器宇深沈，與乃兄靜躁不同。他心中隱忌徐、傅、謝三人，面上卻不露聲色，遇有軍國重事，仍然一體諮詢。而且立後袁氏，所備禮儀，均委徐、傅酌定，徐、傅均為籠絡，盛稱主上寬仁，毫不疑忌。袁後事就此帶敘。<br>　　未幾已是元嘉二年，徐羨之、傅亮上表歸政，宋主優詔不許。及表文三上，乃准如所請，自是始親覽萬機，方得將平時積慮，逐漸展布出來。江陵參軍孔寧子，向屬義隆幕下，扈駕入都，得拜步軍校尉。他與侍中王華，為莫逆交，嘗恨徐羨之、傅亮擅權，日加媒孽。宋主因遂欲除去二人，並及荊州刺史謝晦。<br>　　晦有二女，一字彭城王義康，一字新野侯義賓，系劉道憐第五子。此時正遣妻室曹氏，及長子世休，送女入都，完成婚禮。宋主授世休為秘書郎，把他留住都中，好一個軟禁方法。一面托詞伐魏，預備水陸各師，並召南兗州刺史檀道濟入都，令主軍事。王華入奏道：「陛下召道濟入都，果真要伐魏麼？」宋主屏去左右，便語華道：「卿難道尚未知朕意？」華答道：「臣亦知陛下注意江陵，但道濟前與同謀，怎可召用？」宋主道：「道濟系是脅從，本非首犯，況殺害營陽，更與他無涉，若先加撫用，推誠相待，定當為朕效力，保無他慮！」華乃趨退，宋主又授王弘為車騎大將軍，加開府儀同三司，弘即曇首長兄，從前加封司空，嘗再三辭讓，仍然出鎮江州，至是宋主有意籠絡，別給崇封，且遣曇首密報乃兄。弘當然贊同，毫無異議。<br>　　徐羨之、傅亮，雖在朝輔政，尚未得知消息，不過北伐計議，未以為然，特會同百僚，上書諫阻。宋主義隆，擱置不報，徐、傅也莫明其妙。嗣由宮廷中傳出消息，謂當遣外監萬幼宗，往訪謝晦，再定進止。傅亮因潛貽晦書，述及朝廷情事，且言萬幼宗若到江陵，幸勿附和云云。晦照書答復，無非是謹依來命等語。<br>　　未幾已是元嘉三年，都中事尚未發作，那宋主與王華密謀，已稍稍洩露。黃門侍郎謝■，系謝晦弟，急使人往江陵報聞。晦尚未信，召入參軍何承天，取示亮書，且與語道：「萬幼宗想必到來，傅公慮我好事，所以馳書預報。」承天道：「外間傳言，統言北征定議，朝廷即將出師，還要幼宗來做什麼？」晦又說道：「謠傳不足信，傅公豈來欺我！」遂使承天預草答表，略謂征虜須俟來年。<br>　　忽由江夏參軍樂冏，奉內史程道惠差遣，遞入密函。晦急忙展閱，乃是尋陽人寄書道惠，報稱朝廷有絕大處分，不日舉行。晦始覺不安，乃呼承天入議。再出程書相示，因即啟問道：「幼宗不來，莫非朝廷果有變端麼？」承天道：「幼宗本無來理，如程書言，事已確鑿，何必再疑！」晦又道：「若果與我不利，計將安出？」承天道：「蒙將軍殊遇，嘗思報德，今日事變已至，區區所懷，恐難盡言！」晦不禁失色道：「卿豈欲我自裁麼？」承天道：「這卻尚不至此，惟江陵一鎮，勢不足敵六師，將軍若出境求全，最為上計，否則用心腹將士，出屯義陽，將軍自率大軍進戰夏口，萬一不勝，即從義陽出投北境，尚不失為中策。」晦躊躇良久，方答說道：「荊州為用武地，兵糧易給，暫且決戰，戰敗再走，料亦未遲。」逐次寫來，見謝晦實是寡智。乃立幡戒嚴，先與諮議參軍顏邵，商議起兵，邵勸晦勉盡臣節，被晦詰責數語，邵即退出，仰藥自殺，晦又召語司馬庾登之道：「我擬舉兵東下，煩卿率三千人守城。」登之道：「下官親老在都，又素無部眾，此事不敢奉命！」一個已死，一個又辭，即為後日離散之兆。<br>　　晦愈加悵悶，傳問將佐，何人願守此城。有一人閃出道：「末將不才，願當此任！」晦瞧將過去，乃是南蠻司馬周超，便又問道：「三千人足敷用否？」超答道：「不但三千人已足守城，就使外寇到來，亦當與他一戰，奮力圖功！」粗莽。庾登之聽了超言，忙接口道：「超必能辦此，下官願舉官相讓。」晦即而授超為行軍司馬，領南義陽太守，徙登之為長史，一面籌集糧械，草檄興兵。<br>　　才閱一兩日，忽有人入報道：「不好了，司徒徐羨之，左光祿大夫傅亮，已身死家滅了！」晦不禁躍起道：「果有這等事麼？」言未已，復有人入報道：「不好了！不好了！黃門侍郎二相公，新除秘書郎大公子，並慘死都中了！」晦但說出阿喲二字，暈倒座上。小子有詩詠道：<br><br>　　欲保身家立嗣皇，如何功就反危亡？<br>　　江陵謀變方書檄，子弟先誅劇可傷。<br>　　畢竟謝晦性命如何，容至下回再敘。<br>　　營陽童昏，廢之尚或有辭，弒之毋乃過甚。&#24208;陵罪惡未彰，廢且不可，況殺之乎！宋主劉裕，翦滅典午遺冑，無非為保全子嗣計，庸詎知死灰難燃，而害其子嗣者，乃出於托孤寄命之三大臣乎？徐羨之、傅亮、謝晦，越次迎立義隆，意亦欲乞憐新主，借佐命之功，固一時之寵，不謂求榮而招辱，希功而得罪，義隆嗣立，才及二年，而三子皆為義隆所殺。三子固有可誅之罪，但誅之者乃為一力助成之新天子，是不特為三子所未及料，即他人亦不料其若此也。人有千算，天教一算，觀於營陽、&#24208;陵之遭害，及徐、傅、謝三子之被誅，是正天之巧於報復歟！<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=6.htm>上一篇</a> &nbsp;&nbsp;&nbsp;&nbsp; <a href=8.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>