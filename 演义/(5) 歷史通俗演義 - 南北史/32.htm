<html>
<head>
<title>開放文學--歷史通俗演義 - 南北史--第三十三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=31.htm>上一篇</a> &nbsp;&nbsp;&nbsp;&nbsp; <a href=33.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第三十三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>兩國交兵齊師屢挫　十王駢戮蕭氏相殘</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說齊主鸞篡位時，第一個佐命功臣，要算中領軍蕭諶，鸞曾許他遷鎮揚州，及事後食言，但命他兼刺南徐，別授蕭遙光為揚州刺史。諶怏怏失望，嘗語友人道：「炊飯已熟，便給別人。」尚書令王晏，得聞諶言，卻暗中冷笑道：「何人再為諶作甌等！大家得過且過罷了。」鸞性本好猜，即位後更密遣親幸，隨處偵察。應是賊膽心虛。凡諶平時言動，多經偵役報明，遂致疑忌。可巧魏主侵齊，諶兄誕力守司州，與魏相拒，誕弟誄更從軍援誕，昆季二人，為國效勞，鸞只好暫從含忍，遷延未發。諶不管死活，尚且恃功干政，遇有選用，竊援引私黨，囑使尚書錄奏，因此益遭主忌，釀禍尤深。會魏兵已退，鸞召大臣入宴華林園，諶亦與坐，暢飲盡歡，至夜才撤席散去。諶亦退居尚書省。忽由御前親吏莫智明，齎敕到來，向諶宣讀道：「隆昌時事，非卿原不得今日，今一門二州，兄弟三封，朝廷相報，不為不優，卿乃屢生怨望，乃雲炊飯已熟，合甑與人，究是何意？今特賜卿死！」諶聽畢敕語，當然惶駭，轉思事已至此，無法求免，遂顧語智明道：「天人相去不遠，我與至尊殺高、武諸王，都由君傳達往來，今令我死，君未嘗出言相救，我將申訴天廷，冤冤相報，莫謂地下無靈呢！」鬱林、誨陵干卿甚事，何故助桀為虐？此次賜死，難道不是天道麼？語至此，即服毒自殺。<br>　　智明入內報鸞，鸞更遣使至司州，誅誕及誄，復將西陽王子明，世祖第十子。南海王子罕，世祖第十一子。邵陵王子貞，世祖第十四子。亦一並牽連進去，概賜自盡。子明、子罕，年僅十七，子貞年僅十五，少不更事，有何謀慮？此次為蕭諶一案，緣同連坐，顯見得是冤誣致死哩。揭破鸞謀，不肯滑過。尚書令王晏，因蕭諶已死，乘勢專權，又為嗣主鸞所忌。始安王蕭遙光，前已勸鸞誅晏，鸞曾遲疑道：「晏與我有功，且未得罪，如何就誅？」遙光道：「晏嘗蒙武帝寵任，手敕至三百餘紙，與商國事，彼尚不肯為武帝盡忠，怎肯為陛下效力呢！」一語足死王晏。鸞不禁變色。已而親吏陳世范，報稱晏嘗屏人私語，恐有異謀。鸞愈加戒備，更命世范悉心偵伺。好容易至建武四年，世范又復告密，謂晏將俟主上南郊，糾集世祖親舊，竊發道中。鸞聞言益懼，竟召晏入華林省，敕令誅死，並殺晏弟廣州刺史詡及晏子德元、德和。<br>　　鸞兩次廢立，晏皆與謀，從弟思遠諫晏道：「兄荷世祖厚恩，今一旦叛德助逆，後來將如何自立！若及此引決，還可保全門戶，不失後名。」晏微笑道：「我方啖粥，未暇此事。」及超拜驃騎將軍，顧語子弟道：「隆昌末年，阿戎思遠小字。嘗勸保自裁，我若依他，何有今日！」思遠遽應聲道：「如阿戎所見，今尚為未晚哩。」晏仍然未悟，瀕死前十日，思遠又語晏道：「時事可慮，兄亦自覺不凡，但當局易昧，旁觀乃清，請兄早自為計！」晏默然不答，思遠乃出。晏且歎且笑道：「世上有勸人覓死，真是出人意外！」哪知過了旬日，便即遭誅。<br>　　晏外弟阮孝緒，亦知晏必罹禍，輒避不見面。晏贈醬甚美，孝緒未覺，食醬時亦稱為異味。嗣聞由晏家送來，立即吐出，傾覆水中。至晏既受誅，孝緒親友，恐他連坐，代為加懮，孝緒怡然道：「親而不黨，何畏何疑！」果然王晏獄起，孝緒不聞連累，就是思遠亦得免罪。趨炎附勢者其聽之！不過蕭諶死後，莫智明果遇祟暴亡。王晏為陳世范所害，世范卻安然如故，幽明路隔，無從查悉原因。小子但依事演述罷了。補出莫智明死狀，回應蕭諶遺言。<br>　　齊主鸞授蕭坦之為領軍將軍，徐孝嗣為尚書令，宣撫中外，粗定人心。那魏主宏謂有隙可乘，大發冀、定、瀛、相、濟五州丁壯，得二十萬，親自督領，出發洛陽。留吏部尚書任城王澄居守，中尉李彪，僕射李衝為輔。授彭城王勰為中軍大將軍，都督行營事宜，勰面辭道：「親疏並用，方合古道，臣叨附懿親，不應屢邀寵授。」魏主不從，命勰調軍後隨，自引兵逕詣襄陽。<br>　　先是鎮南將軍薛真度，勸魏主先取樊鄧，魏主命他往攻南陽，竟被齊太守房伯玉擊退。至是為報復計，先向南陽進發。眾號百萬，各用齒吹唇，作鷹隼聲，響徹遠近。<br>　　既至南陽城下，一鼓作氣，攻克外郛，房伯玉入守內城，誓眾抵禦。魏主遣中書舍人孫延景，傳語伯玉道：「我今欲蕩平六合，不似前次南征，冬來春去，如或未克，終不還北。卿此城當我首衝，不容不取，遠期一載，近止一月，封侯梟首，就在此舉！且卿有三罪，今特一一曉示：卿先事武帝，不能效忠，反靦顏助逆，這就是第一大罪。近年薛真度來，卿乃傷我偏師，這就是第二大罪。今鑾輅親臨，尚不聞面縛出降，這就是第三大罪。若再怙惡不悛，恐死在目前，我雖好生，不能輕貸！」三大罪中，只有第一條還算中肯。伯玉亦遣副將樂稚柔答語道：「大駕南侵，期在必克，外臣職守卑微，得抗君威，與城存亡，死且得所！從前蒙武帝彩拔，怎敢妄思？只因嗣主失德，今上光紹大宗，不特遠近愜望，就是武皇遺靈，亦所深慰，所以區區盡節，不敢貳心！即如前次北師深入，寇擾邊民，外臣職守所關，唯力是視﹔難道北朝政府，反導人不忠麼？」語頗近理，可惜不能堅持！延景返白魏主，魏主自逼城外吊橋，躍馬逕上。不意橋下卻突出壯士，戴虎頭帽，身服斑衣，來擊魏主，魏主人馬皆驚，幸有魏將原靈度隨著，拈弓搭箭，發無不中，連斃南陽壯士數人，方將魏主救脫。魏主乃留咸陽王禧攻南陽，自引軍趨新野。<br>　　新野太守劉思忌憑城守禦，魏主屢攻不克，四築長圍，並遣人呼守卒道：「房伯玉已降，汝何為獨取糜碎？」思忌亦遣人應聲道：「城中兵食尚多，未暇從汝小虜命令﹔彼此各努力便了！」魏主倒也沒法，但命將圍攻，連日不休。<br>　　齊主鸞聞魏兵壓境，曾遣直閤將軍胡鬆，助北襄城太守成公期，保守赭陽，義陽太守黃瑤起保守舞陰。又因雍州關係重要，遣豫州刺史裴叔業往援，叔業謂北人不樂遠行，專喜抄掠，若侵入虜境，虜主自然回顧，司、雍便可無虞。齊主鸞以為奇計，許他便宜行事，叔業遂引兵攻魏虹城，俘得男女四千餘人。一面令別將魯康祚、趙公政等，率兵萬人，往攻太倉口。<br>　　魏豫州刺史王肅，使長史傅永，率甲士三千人，堵塞太倉，與齊軍夾淮列陣。永語左右道：「南人專喜斲營，夜間必來劫我寨，近日乃是下弦，夜色蒼茫，我料他越淮前來，當在淮中置火，記明淺處，以便還涉。我正可將計就計，殲敵立功，就在今日了！」遂分部兵為二隊，埋伏營外，又使人用瓠貯火，密渡南岸，至水深處置火，囑待夜間火起，悉數燃著，不得有誤。各士卒依言去訖，永設著空營，厲兵以待。到了夜靜更深，果有齊兵殺到。魯康祚、趙公政，並馬入營，見營中虛設燈火，不留一人，料知中計，急忙麾兵退還。驀聞一聲胡哨，伏兵從左右殺出，夾擊齊軍。魯、趙兩將，拚命衝突，也顧不得行列步伐，霎時間人馬散亂，弄得七零八落。趙公政策馬飛奔，兜頭遇著一將，正是傅永，一時不及措手，被永伸手過來，活活擒去。魯康祚見公政就擒，慌忙脫去甲冑，從斜刺裡奔至水濱，躍馬急渡，偏偏南岸信火，散作數處，辯不出甚麼淺深，那時情急亂涉，失足滅頂，竟致溺死。部下兵士，一半為魏人所殺，還有一半渡淮南奔，也因深淺難辨，溺斃無數。只有幾個壽命延長的，奔報叔業。<br>　　永械住趙公政，復撈得魯康祚屍首，奏凱而歸。王肅大喜，遣使向魏主處報述永功。嗣聞叔業進薄楚王戍，仍令永率三千人赴援。永先遣心腹將弁，倍道馳告戍軍，令急填塞外塹，就城外埋伏千人，俟援軍馳至，鳴炮為號，兩路夾攻，戍軍當然遵行。既而叔業進兵戍所，正擬部分將士，下令猛攻，不防號炮一響，前有伏兵殺出，後有永兵掩至，害得叔業心慌意亂，奪路奔逃，連一切傘扇鼓幕，一並棄去，兵士甲仗，喪失無算。也是魯趙一流人物。永也不躡擊，但收拾所得兵械，整軍欲歸。左右尚勸永急進，永喟然道：「吾弱卒不過三千人，彼精甲猶盛，並非力屈，不過墮我計中，倉猝遁去。我但俘獲此數，已足使彼喪膽，還要追他做甚麼？」乃馳還報捷。<br>　　肅更為奏聞，魏主即拜永為安遠將軍，兼汝南太守，封貝邱縣男。永有勇力，好學能文，魏主嘗歎道：「上馬擊賊，下馬作露布，唯傅修期一人。」修期便是永字。魏主呼字不呼名，正是器重傅永的意思。原是能手。<br>　　一面命統軍李佐，急攻新野，劉思忌堵守不住，竟被攻入，且因巷戰力竭，為佐所縛。獻至魏主駕前，魏主笑問道：「今可降否？」思忌朗聲道：「寧作南朝鬼，不為北虜臣！」可為硬漢。乃推出斬首。魏主遂南循淝水，淝北大震。赭陽戍將成公期，舞陽戍將黃瑤起，相繼南遁。瑤起曾害死王&#22850;，魏主欲為王肅報仇，飭兵追捕，竟得擒住。當下縛送與肅，肅見是殺父仇人，便擺起香案，破瑤起心，哭祭父靈。再將瑤起臠割烹食，聊泄舊恨。王&#22850;被殺，王肅投魏事，見前文二十九回中。魏主又移攻南陽，房伯玉勢孤援絕，不得已面縛出降。有愧劉思忌。伯玉見從弟思安，曾仕魏為中統軍，屢為伯玉泣請，魏主乃特命貸死，留居營中。<br>　　齊主鸞聞新野南陽，相繼陷沒，復遣太子中庶子蕭衍，度支尚書崔慧業，帶領軍將劉山陽、傅法憲等，共將士五千餘人，出救襄陽。進詣彭城，忽見魏兵數萬騎，蹀躞前來，氣勢甚盛，慧景忙斂眾入城，為守禦計。蕭衍檢閱城中，無糧無械，禁不住一把冷汗，便顧語慧景道：「我軍遠來，蓐食輕行，已有饑色﹔若見城中糧備空虛，勢必&#28291;變，如何保守得住！不若仗著銳氣，衝擊一陣，倘能殺退虜兵，士氣尚可振作，不致為變呢。」慧景支吾道：「我看虜眾多是游騎，日暮自當退去，盡可無慮。」既而天色將晚，魏兵越來越多，勢且憑城。慧景竟潛開南門，帶著自己部曲，向南遁去，餘眾當然大嘩，相繼皆遁。蕭衍亦不能禁遏，只好令山陽、法憲二將，率兵斷後，且戰且行。<br>　　魏兵自北門殺入，見齊軍已經盡遁，便長驅追趕。齊軍聞有追兵，都想急奔，適前面有一闊溝，上架木橋，被崔慧景前隊過去，急不暇擇，已將橋樑踏斷。那後隊無橋可渡，擠做一堆，驚惶的了不得。魏兵煞是厲害，用著強弓硬箭，夾道射來，傅法憲中箭落馬，一呼而亡。士卒拚死逾溝，多半墜沒。虧得劉山陽遇急生智，忙令軍士捨去甲仗，填塞溝中，逃兵始得半沉半浮，褰裳過去。山陽亦越溝南還，趨至淝城，已值黃昏，後面鼓聲大震，魏主自率大兵馳至，山陽急入城閉門。幸城中備有矢石，陸續運至城上，或射或擲，傷斃魏兵前隊數十人，魏主乃退。轉趨樊城，城上守禦頗嚴，雍州刺史曹虎，正在此堵截魏軍。魏主料知難下，轉向懸瓠城去了。魏又一勝，齊又一挫。獨鎮南將軍王肅，進攻義陽。<br>　　齊豫州刺史裴叔業，自楚王戍敗歸，搜卒補乘，得五萬人，聞義陽被攻，又用了一條圍魏救趙的計策，不救義陽，直攻渦陽。仍然是老法兒。魏南兗州刺史孟表，為渦陽城守，無糧可因，但食草木皮葉，飛使至懸瓠乞援。魏主使安遠將軍傅永，征虜將軍劉藻，輔國將軍高聰等，並救渦陽，統歸王肅節制。高聰為前鋒，劉藻繼進，被裴叔業迎頭痛擊，殺得人仰馬翻，東逃西散。傅永從後接應，也為前軍所衝，不能成列，沒奈何收軍徐退。傅將軍也沒法了。叔業驅軍再進，聰與藻都棄師逃竄。單剩傅永一軍，抵當叔業。部下都無鬥志，勉強戰了幾合，便即&#28291;走。永亦只得奔還，這次算是齊軍大捷，斬首萬級，活捉三千餘人，所得器械雜畜財物，不可勝計。<br>　　魏主聞敗，命鎖三將至懸瓠，聰與藻流戍平州，永亦奪官，連王肅亦坐降為平南將軍。肅請再遣軍救渦陽，魏主復諭道：「卿何不自救渦陽，乃徒向朕絮聒，更乞派兵？朕處若分兵太少，不足制敵，太多轉不足扈蹕，卿當為朕熟籌！義陽可取乃取，不可取即舍，若失去渦陽，卿不得為無罪哩！」肅得了此諭，乃撤義陽圍，轉救渦陽，步騎共十餘萬，叔業見魏兵勢盛，不敢抵敵，夤夜退兵。翌晨被魏兵追及，殺傷甚眾，匆匆的走保義陽。王肅亦收軍而回。齊兵又敗。<br>　　齊主鸞連得敗耗，頗懷懮懼，漸漸的積懮成疾，不能視朝。宗室諸王，都入內問安。鸞歎道：「我及司徒諸兒，多未長成，司徒指安陸王緬，見三十一回。獨高、武子孫，日見壯盛，將來終恐為我患呢！」既而太尉陳顯達進謁，鸞述及己意，顯達道：「這等小王，何足介意！」鸞閉目不答。及顯達退出，遙光入見，鸞復與議及，正中遙光下懷，便竭力攛掇，勸鸞盡殲高、武子孫。原來遙光素有躄疾，每乘肩輿入殿，輒與鸞屏人密談，鸞即向左右索取香火，供爇案上，自己嗚咽流涕。到了次日，必殺戮同宗，遙光非常快意。他的存心，並非為蕭鸞子孫計，實欲借鸞逞凶，滅盡高、武後裔。等到鸞死，卻好把鸞子鸞孫，再加翦滅，將來的齊室江山，容易占住，也得安然為帝。鸞未曾察覺，還道是遙光愛己，惟言是從，遙光遂乘鸞有疾，矯制收捕高、武子孫，共得十王，一律殺死。<br>　　欲知十王為誰，由小子表明如下：<br>　　河東王鉉。高帝第十九子，時年十九。臨賀王子岳。武帝第十六子，時年十四。西陽王子文。武帝第十七子，年亦十四。衡陽王子峻。武帝第十八子，年亦十四。南康王子琳。武帝第十九子，年亦十四。永陽王子岷。武帝第二十子，出繼衡陽王道度為孫，時年亦十四。湘東王子建。武帝第二十一子，時年十三。南郡王子夏。武帝第二十三子，年僅七歲。巴陵王昭秀。由臨海王改封，系文惠太子第三子，時年十六。桂陽王昭粲。文惠太子第四子，年才八歲。<br>　　自這十王被殺後，高、武子孫，得封王爵諸人，無一留遺，煞是可歎！從前齊世祖武帝在日，嘗夢見一金翅鳥，突下殿廷，搏食小龍無數，始飛上天空。文惠太子長懋，亦嘗語竟陵王子良道：「我每見鸞，輒懷噁心，若非彼福德太薄，必與我子孫不利！」至是皆驗。遙光既殺死諸王，乃使公卿誣構十王罪狀，請正典刑。鸞尚有詔不許，俟再奏後，方才允議，且進遙光為大將軍，並改建武五年為永泰元年。<br>　　大司馬王敬則，出任會稽太守，因見蕭諶、王晏，依次受誅，未免動了兔死狐悲的觀感。至此復聞高、武子孫，悉數盡殲，又加了一層疑懼。自思為高、武舊將，終且被嫌，日夜籌畫，尚苦無自全計策。齊主鸞卻也相疑，不過因他年已七十，並居內地，所以稍稍放心，未曾誅夷。敬則長子仲雄，留侍殿廷，雅善彈琴，宮中留有蔡邕漢人。焦尾琴一具，由鸞給仲雄鼓彈，仲雄操懊儂曲，曲中有歌詞云：「常歎負情儂，郎今果行許。」又有語云：「君行不淨心，哪得惡人題！」鸞聞琴聲，愈加猜愧。及寢疾日篤，特命張&#29900;為平東將軍兼吳郡太守，防備敬則。敬則大驚道：「東無寇患，用甚麼平東將軍？<br>　　大約是欲平我呢。我豈甘心受鴆麼？」<br>　　徐州行事謝朓，系敬則女婿，敬則第五子幼隆，曾為太子洗馬，與朓密書往來，約同舉事。朓竟執住來使徐岳，奏報朝廷，於是鸞決計加討，指日遣兵。消息傳到會稽，敬則從子公林，曾為五官掾，勸敬則急速上表，請誅幼隆，自乘單舸還都謝罪。敬則不應，竟舉兵造反，揚言奉南康侯子恪為主，將入都廢鸞。子恪系豫章王嶷次子。為這一番傳聞，遂令大將軍始安王遙光，馳入白鸞，請將高、武餘裔，無論長幼，悉召入宮，一體就誅。鸞已病劇，模糊答應，遙光遂召集高、武諸孫，置諸西省，所有襁褓嬰兒，亦令與乳母並入，令太醫速煮椒二斛，都水監辦棺材數十具，俟至三更天氣，好將高、武諸孫，盡行毒斃。小子有詩歎道：<br>　　忍心竟欲滅同宗，狼子咆哮亦太凶﹔<br>　　待到東城匍伏日，問他曾否得乘龍！事見下文。<br>　　畢竟高、武諸孫，是否同盡？容至下回說明。<br>　　魏主宏二次出師，再攻襄鄧，實是忿兵，忿兵必敗。其所以幸勝者，由齊君臣之互相猜忌，所遣將吏，未肯為主盡力耳。蕭諶誅矣，王晏死矣，兩人有佐命大功，結果如此，彼如裴叔業、崔慧景、蕭衍諸人，能不寒心！心一寒而氣即餒，欲其殺敵致果，談何容易！然魏兵且有渦陽之敗，以屢勝之傅永，亦致狼狽奔還，忿兵必敗之言，非其明證歟？齊主鸞不能外攘，專事內殘，遙光得乘間而入，屠戮十王。前用鸞者為蕭道成，後用遙光者為蕭鸞，卒之皆授人以柄，自取覆亡。遙光後雖誅死，而東昏已成孤立，齊祚之不永也有以夫！<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=31.htm>上一篇</a> &nbsp;&nbsp;&nbsp;&nbsp; <a href=33.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>