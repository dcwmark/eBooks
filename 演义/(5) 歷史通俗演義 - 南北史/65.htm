<html>
<head>
<title>開放文學--歷史通俗演義 - 南北史--第六十六回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=64.htm>上一篇</a> &nbsp;&nbsp;&nbsp;&nbsp; <a href=66.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第六十六回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>陷江陵並戕梁元帝　誅僧辯再立晉安王</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說宇文泰既鴆死帝後，改立新主，朝野上下，統料他有心篡逆，不肯再守臣節。偏泰遲延未發，仍然照常辦事。是曹阿瞞第二。一面窺伺東南，特遣侍中宇文仁恕，借聘問為名，覘梁虛實。仁恕至江陵，湊巧齊使亦至，梁主繹禮待仁恕，不及齊使。仁恕歸國語泰，泰笑道：「吳兒必有所求，所以待卿有禮呢。」既而梁果遣使報聘，請據舊日版圖，重定疆界。泰問梁使道：「汝主尚思拓土麼？但教保得住江陵，已算萬幸了。」梁使亦抗詞對答，語多不遜，被泰叱使南歸，且顧語左右道：「古人有言：天之所廢，誰能興之？難道蕭繹違天不成！」嗣是圖梁益急。再加降王蕭&#35431;，按時貢獻，屢請師期，好一個虎倀。乃特召荊州刺史長孫儉入朝，商議攻取方法。儉振振有詞，與泰意隱相符合，乃復令還鎮，使他預備芻糧，為進兵計。魏將馬伯符，舊為梁臣，陷入關中，至此頗眷懷故國，密遣人齎書至梁，報知泰謀。梁主繹尚多疑少信，置諸不提。<br>　　會廣州刺史蕭勃，啟求入朝，梁主繹特徙勃為晉州刺史，另調湘州刺史王琳代任。琳部曲強盛，又得眾心，所以梁主繹陰懷猜忌，特將琳遠徙嶺南，琳亦知上微意，私語江陵主書李膺道：「琳一小人，蒙官家拔擢至此，豈不知感？今天下未定，遷琳嶺南，倘有不測，琳怎得遠道奔援？竊想官家微旨，無非疑琳生變，琳毫無奢望，何至與官家爭帝？為官家計，不若令琳為雍州刺史，鎮守武寧，琳自放兵屯田，為國禦侮，君臣一德，內外無懮，豈不是今日良策麼？」膺深服琳言，但一時不敢啟聞。琳乃陛辭而去。敘入此事，為後文許多伏案。散騎郎庾季才頗識天文，特上書預諫道：「今年八月丙申，月犯心中星，今月丙申，赤氣犯北斗，心為天主，丙主楚分，臣恐一建子月，江陵必有寇患，陛下宜留重臣鎮江陵，整旆還都，遠避禍患﹔就使魏虜侵蹙，止失荊湘，尚不至傾危社稷，願陛下勿疑！」梁主繹亦略知天象，喟然歎道：「禍福在天，何從趨避？」遂不從庾言。<br>　　到了暮秋，西魏果遣柱國常山公於謹，中山公宇文護，大將軍楊忠等，出發長安，南下圖梁，將士共五萬人。長孫儉迎入戍所，向謹啟問道：「大軍前往江陵，未知蕭繹將出何計？」謹答道：「耀兵漢淝，席捲渡江，直據丹陽，乃為上策﹔移郭內居民，退保子城，深溝高壘，靜待援軍，尚是中策﹔若不先移動，但守外郭，便成為下策了。」儉又道：「如公高見，究竟繹用何策？」謹微哂道：「我料蕭繹必出下策！」老成料事，如在目中。儉問何因？謹說道：「繹庸懦無謀，多疑少斷，愚民又難與慮始，皆戀邑居，上下偷安，我所以料定蕭繹，必出下策哩。」儉聞言拜服，且預賀成功。謹等遂統兵南下。<br>　　梁武寧太守宗均，忙向梁廷告警。梁主繹與群臣會議，領軍胡僧祐，太府卿黃羅漢道：「兩國通好，未生嫌隙，當不至興兵入寇。」侍中王琛亦插入道：「日前臣奉使西魏，宇文嘗溫顏相待，何致忽然生變！」彼且不知有君，遑問汝國！繹乃復令琛北行，探問確音，琛奉命而去。是時梁主繹迷信道教，方在龍光殿中，召集群臣，演講老子道德經。忽有邊騎入報，謂西魏兵已至襄鄧，叛王&#35431;，亦率兵往會，指日前來，不可不防。梁主繹乃輟講戒嚴。已而復由黃羅漢呈上一書，乃是王琛寄至，內雲我至石梵，境上帖然，邊報多是戲言，未足為憑。繹將信將疑，再至龍光殿講論老子，百官戎服以聽。父好佛，子信老，非此父不生此子。越宿又得邊警，尚疑為未確。及警耗迭至，乃使主書李膺赴建康，征王僧辯為大都督，兼荊州刺史，命陳霸先徙鎮揚州。僧辯、霸先兩人，正與齊冀州刺史段韶，交兵境上，失利還師。一聞江陵被寇，僧辯亟遣豫州刺史侯瑱，兗州刺史杜僧明，分領程靈洗、吳明徹諸將，先後進兵。郢州刺史陸法和，亦自郢州入漢口，將詣江陵，梁主繹獨遣使諭止法和，略云都兵已足御賊，卿但鎮郢州，不煩前來。法和不得已退還，涂堊城門，自著衰絰，兀坐葦席，終日乃脫去。無非幻術欺人。<br>　　那西魏軍已渡漢水，由於謹派令宇文護、楊忠兩將，率精騎先據江津，堵截東路，建康各軍，不得入援﹔護復攻克武寧，把太守宗均擄去。梁主聞報，夜率妃嬪等登鳳凰閣，仰觀天文，皺眉太息道：「客星入翼軫，恐難免敗亡了！」妃嬪等並皆泣下，繹相對郗歔，夜半乃還宮就寢。翌晨，出津陽門閱兵，適值朔風暴雨，當面吹撲，冷不可當，沒奈何輕輦折回。又過數日，已是十一月了，繹復乘馬出城，督軍築柵，周圍六十餘里，命領軍將軍胡僧祐，都督城東諸軍事，尚書右僕射張綰為副，左僕射王褒，都督城西諸軍事，四廂領直元景亮為副，他如王公以下，各派職守，部署已畢，始還入城中。未幾已聞敵兵至黃華，距江陵僅四十里，繹亟命太子元良巡閱城樓，令居民助運木石。是夕即有敵騎進逼柵下。武昌太守朱買臣，衡陽太守謝答仁等，詰旦出戰，互有殺傷，未得勝仗，仍然退還。西魏統帥於謹，令部眾縱火焚柵，烈燄燎原，不可向邇，柵內居民數千家，及城樓二十五座，俱成灰燼，遂四築長圍，斷絕江陵出入。繹屢次巡城，俯矚敵軍強盛，惟四顧歎息，莫展一籌。或且口占詩詞，命群臣屬和，算是消愁的方法。愚不可及。嗣復裂帛為書，遣人催促王僧辯，書云：我忍死待公，何不速至！這書傳將出去，終被西魏軍截住，無從得達。王褒、胡僧祐、朱買臣、謝答仁等，再開門出戰，又皆敗還。繹復令王琳為湘州刺史，征使還援。琳忙督軍北上，先遣長史裴政，從間道入報江陵，行至百里州，為蕭&#35431;部下所獲，&#35431;與語道：「我乃武皇帝孫，難道不可為爾主麼？若從我計，貴及子孫，否則立殺勿貸！」政詭言唯命。&#35431;鎖政至城下，囑令傳語，謂王僧辯已自稱帝，琳軍孤弱，不能入援。政一面允諾，一面呼語守兵道：「援軍大至，各思自勉，我奉王將軍命，前來通報，不幸被擒，當碎身報國！」&#35431;聞言大怒，即命斬首。西中郎參軍蔡大業諫阻道：「這是民望，若一殺死，江陵便不能下了。」乃釋縛縱還。斐政孤忠，足以風世。<br>　　西魏軍百道攻城，城中守兵，負戶蒙楯，由胡僧祐日夕指揮，親當矢石，明賞罰，嚴軍律，眾皆致死，故尚得相持數日。不料僧祐中箭身亡，內外大駭，朱買臣按劍進言道：「今日惟斬宗懍、黃羅漢，尚可謝天下！」梁主繹歎道：「前日不願移都，實出我意，宗黃何罪？」這語一傳，眾情益貳，及西魏軍並力攻城，竟有人偷開西門，納入敵兵。繹忙與太子元良，及王褒、朱買臣等，退保子城。諸將苦戰終日，漸不能支，相繼散去。繹入東閤竹殿，命舍人高善寶，焚去古今圖書十四萬卷，並欲自投火中，為左右所阻，乃用寶劍擊柱，且擊且歎道：「文武大道，今夜毀盡了！」死且不悟，可歎可恨！<br>　　當下使御史中丞王孝祀，草就降文，謝答仁、朱買臣進諫道：「城中兵士尚多，乘夜突圍，寇必驚退﹔如得脫身，便可渡江求救。」繹素不便走馬，搖首語道：「難成！難成！」答仁道：「陛下如不便馳騁，臣願從旁扶掖陛下。」王褒聞言厲聲道：「答仁系侯景餘黨，怎得相信！與其倚賊，不若出降。」答仁氣憤填膺，復申請道：「臣蒙陛下厚恩，所以自願效死，陛下如不願夜出，內城將士，尚不下五千人，臣請背城一戰，死亦甘心！」繹頗為感動，面授答仁為大都督，許配公主，即令出外部署。偏王褒固言答仁難信，且五千人怎能退敵，繹乃收回成命。及答仁再請入見，被門吏所阻，氣得肝火暴升，狂噴鮮血，倒地而亡。賊中非無義士！<br>　　繹遣人出遞降書，於謹征太子為質，由王褒奉繹命令，送太子元良入西魏營，謹聞褒善書，經與紙筆，褒執筆為書道：「柱國常山公家奴王褒。」偷生怕死，一至於此。謹令褒召繹出迎，繹服素衣，乘白馬馳出東門，抽劍擊扉，自呼表字道：「蕭世誠，奈何至此！」西魏兵見繹出城，即逾塹牽住繹馬，脅入營中。既見於謹，強令下拜，蕭&#35431;復在旁斥辱，繹亦無可奈何，但忍氣吞聲，由他發落。何不早死？&#35431;將繹囚住烏幔下，於謹復逼使為書，傳召王僧辯。繹不肯照寫，魏使道：「王今豈尚得自由？」繹答道：「我既不自由，僧辯亦不由我！」或問繹何故焚書？繹淒然道：「讀書萬卷，猶有今日，我所以盡焚了。」讀與不讀無異，想是一目已眇，只能看得偏旁。於謹擬處置蕭繹，尚未定議，蕭&#35431;獨堅請殺繹，並遣尚書傅准監刑，遂用土囊將繹壓死。&#35431;弒叔父，罪不容誅，但繹亦好戕骨肉，故亦遭死報。&#35431;令用布纏屍，外用蒲席為殮，&#34241;葬津陽門外。並殺太子元良，及始安王方略，桂陽王大成等人。大成系簡文帝子。總計梁主繹在位三年，享年四十七歲，生平好學能文，著述詞章，多半傳世，惟秉性殘忍，不知仁恕，兄弟子姪，視同陌路，稍挾私忿，必盡殺乃快。至魏兵圍城，獄中死囚，多至數千人，有司請一律釋放，充作戰士，繹尚不允，概令處死，未及施刑，城已被陷，後來弄到這般結果。江陵人士，未嘗歎惜，這可見眾叛親離，終歸絕滅呢！喚醒塵夢。<br>　　&#35431;將尹德毅，向&#35431;進言道：「魏虜貪殘，任情殺掠，江東人民，塗炭至此，統說由殿下主使，怨氣交乘，殿下既殺人父兄，孤人子弟，人盡仇敵，誰與相助？今為殿下計，莫若佯為設宴，會請於謹等入席，暗中設伏武士，起殺虜帥，再分派諸將，掩襲虜營，大殲群丑，使無遺類，然後收撫江陵百姓，禮召王僧辯、陳霸先諸將，朝服渡江，入踐皇位，不出旬日，功成業就。古人有言：天與不取，反受其咎。願殿下恢廓遠略，勿徇小諒！」此計太毒，即使有成，恐天道亦不相容。&#35431;半晌才道：「卿策未嘗不善，但魏人待我甚厚，不宜背德﹔若驟從卿計，恐人將不食吾餘了！」德毅歎息而退。魏立&#35431;為梁主，但將荊州給&#35431;，延袤止三百里。雍州被圈領了去，又置防兵居西城，托名助&#35431;，實加監制。命前儀同三司王悅，留鎮江陵。於謹收取府庫珍寶，及宋渾天儀，梁銅晷表，及南朝遺傳法物，盡俘王公以下，及百姓男女數萬口，編充奴婢，分賞三軍，驅歸長安。老弱殘疾，一並殺死，僅留存三百餘家。&#35431;送歸魏軍，還城四顧，已是寂寞荒涼，目不忍睹，不由的長歎道：「悔不用尹德毅言！」不悔為虜作倀，反悔不聽德毅，始終謬誤。<br>　　越年正月，&#35431;始稱帝，改元大定。追尊昭明太子為昭明皇帝，廟號高宗，太子妃蔡氏為昭德皇后，生母龔氏為皇太后，立妻王氏為皇后，子巋為太子，刑賞制度，多從舊制。惟上表西魏，仍然稱臣。用參軍蔡大寶為侍中，王操為五兵尚書。大寶足智多謀，曉明政事，&#35431;目為諸葛孔明，推心委任。操亦大寶流亞，竭誠輔&#35431;，&#35431;始得稍具規模，成一個荊州小朝廷，史家稱為後梁，這且慢表。<br>　　且說齊主高洋，聞魏兵進圍江陵，曾遣清河王岳，攻魏安陸，遙救蕭梁。岳至義陽，探悉江陵被陷，乃進軍臨江。郢州刺史陸法和，舉州降齊。有幻術者，亦不過爾爾。齊因立貞陽侯蕭淵明為梁王，令上黨王高&#28067;率兵護送，使向建康進發。淵明被虜見五十八回。時蕭繹第九子晉安王方智，已由江州刺史任內，東歸建康，王僧辯與陳霸先定議，奉方智為梁主，即皇帝位，年才一十三歲。命僧辯守官太尉，錄尚書事，領中書監，兼驃騎大將軍，都督中外諸軍事。陳霸先守官司空，加征西大將軍職銜，追尊皇考繹為孝元皇帝，廟號世祖。<br>　　正在興絕繼廢的時候，忽由北齊尚書邢子才，馳驛到來，齎書與王僧辯。當由僧辯接閱來書，但見書中寫著：<br>　　貴國喪君有君，見卿忠義﹔但聞嗣主湝藐，未堪負荷。貞陽侯系梁武猶子，長沙之胤，以年以望，堪保金<br>　　陵，故置為梁主，送納貴國，卿宜部分舟艦，迎接今主，並心一力，善建良圖。<br>　　僧辯瞧著，不勝驚疑，那邢子才又取出一書，交與僧辯，書由蕭淵明署名，求僧辯派兵出迎。僧辯躊躇多時，乃向邢子才道：「主位已定，不應再易，煩君復報，以口代書。」子才復加勸導，僧辯不從，但另寫一書，答復淵明，托子才帶回。書云：<br>　　嗣主體自宸極，受於文祖，明公倘能入朝，同獎王室，伊呂之任，僉曰仰歸﹔若意在主盟，不敢聞命！<br>　　子才持書自去，還報齊主。齊主高洋怎肯罷休？仍飭高&#28067;等進行。&#28067;與淵明行至東關，更遣人致書僧辯。僧辯亟遣散騎裴之橫等，率兵往阻。之橫到了東關，與齊兵交鋒，不幸敗歿，只剩得&#28291;卒數百人，走報僧辯。僧辯大懼，出屯姑熟，乃擬迎納淵明。陳霸先方留鎮京口，忙遣使勸阻僧辯，毋納淵明。僧辯不敢拒齊，只好與霸先異議，奉啟淵明，定君臣禮，且請許晉安王為太子，淵明准如所請，遂由彩石渡江，直指建康。僧辯備齊龍舟法駕，往迎江濱，齊高&#28067;駐兵江北，但遣侍中裴英起，護衛淵明，趨至建康郊外，與僧辯相會。僧辯見過英起，即禮謁淵明。淵明涕泣慰諭，由朱雀門入都，越宿即位，改元天成，降晉安王方智為皇太子，命僧辯為大司馬，霸先為侍中。齊師聞淵明得立，當然北歸。淵明再表請齊廷，乞還郢州。郢州自陸法和降齊，齊遣儀同三司慕容儼鎮守，僧辯亦嘗令江州刺史侯瑱往攻。儼堅守數月，城中食盡，至煮草木根葉及靴皮帶角為食，守卒尚無異心。及齊得淵明乞請，乃召儼歸國，舉州還梁，且因梁已稱藩，所有前時虜歸的梁民，一律放還。淵明復申表陳謝，哪知歷時未幾，京口發難，僥倖竊位的蕭淵明，坐不住這鳳閣鸞台，於是新舊交替，又要那衝年天子，入纂皇基。這事起自陳霸先，待小子說明情由。<br>　　霸先與僧辯共滅侯景，情好甚篤，僧辯又為子頠聘霸先女，正要成婚﹔適值僧辯喪母，乃將婚禮展期。頠兄顗屢在父前，極言霸先難信，僧辯不以為然。及僧辯迎納淵明，霸先力爭不得，因與僧辯生嫌。霸先嘗歎道：「武帝子孫甚多，惟孝元能復仇雪恥，嗣子何罪，乃遭廢黜？況我與王公同處托孤地位，王公獨一旦改圖，外依戎狄，援立失次，究不知是何意？我為大義計，也顧不得私情了。」語雖近是，意未盡然。乃謀進擊建康。可巧僧辯記室江旰，前來京口，說是齊將入寇，應該預防。霸先趁勢定謀，留旰不遣，竟發兵往襲僧辯，留從子著作郎曇朗，居守京口，自督馬步軍啟行。使部將徐度、侯安都，率水軍趨石頭城。<br>　　石頭城北接岡阜，不甚危峻，安都捨舟登岸，潛至城下，被厚甲，帶長刀，令軍士以肩承足，迭接而上，自己作為首導，逾城直入，眾亦隨進，擊死南門守卒，開城納霸先軍。僧辯方升廳視事，有人報稱兵至，忙自廳內馳出，與子頠同至門外，隨從約數十人。侯安都已到門前，持刀四劈，僧辯亦上前迎戰，不到數合，安都部眾，一擁而進，霸先亦率眾接應，眼見是孤寡難支，當下奪路奔竄，走登南門樓。霸先麾眾圍攻，急得僧辯倉皇失措，只好拜請求哀。霸先毫不憐惜，反令部眾搬集薪芻，勢將縱火，僧辯無法，挈子下樓，為眾所執。霸先問僧辯道：「我有何罪，公乃欲引齊兵討我？且何為無備至此？」僧辯道：「委公北門，何謂無備？」霸先不答，竟命將僧辯父子牽系，絞死獄中。怕死者，反至速死。<br>　　前青州刺史程靈洗，率部曲救僧辯，與霸先軍鏖戰多時，靈洗敗退。霸先遣使招諭，許為蘭陵太守，靈洗乃降。霸先遂傳檄中外，具列僧辯罪狀，且雲罪止僧辯父子兄弟，餘皆不問。蕭淵明聞僧辯被殺，自知帝位難居，便遜國就邸。還算見機。霸先仍奉晉安王方智正位，頒詔大赦，改元紹泰。內外文武百官，各賜位一等，授淵明為司徒，封建安郡公，霸先為尚書令，都督中外諸軍事，兼揚、徐二州刺史，仍官司空。小子有詩歎道：<br><br>　　到底梟雄不讓人，乘機掩入殺王臣，<br>　　大權攫得心才快，寧顧當時兒女親！<br>　　霸先復立晉安王，都城粗安，忽由吳興傳到警信，乃是三叛連盟，反抗霸先。欲知三叛為誰，待至下回聲明。<br>　　蕭繹偷安江陵，不願遷都，已自速敗亡之兆。及魏兵南下，尚無志渡江，甘出下策，其致亡也必矣。夫繹性成殘忍，無父無兄無子姪，伐柯尋斧，自戕枝葉，顛&#36471;致斃，非不幸也，宜也！獨蕭&#35431;甘心召寇，主議殺叔，罪且浮於蕭繹，即其後江陵存祚，傳位二君，而昭明有知，亦豈肯遽往歆祀耶！蕭淵明身為敵虜，寧足承祧？王僧辯以齊師之逼，迎立為主，宜為陳霸先所譏。但霸先之襲殺僧辯，亦非真心為梁。利害切身，親友可以不顧，朝婚媾而暮寇仇，軍閥固如是乎！讀此回，竊不禁有居今思古之感雲。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=64.htm>上一篇</a> &nbsp;&nbsp;&nbsp;&nbsp; <a href=66.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>