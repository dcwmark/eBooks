<html>
<head>
<title>開放文學--歷史通俗演義 - 南北史--第三十四回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=32.htm>上一篇</a> &nbsp;&nbsp;&nbsp;&nbsp; <a href=34.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第三十四回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>齊嗣主臨喪笑禿鶖　魏淫後流涕陳巫盅</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說南康侯子恪，本不與敬則通謀。他曾為吳郡太守，因朝廷改任張&#29900;，卸職還都。驀聞都下有此謠傳，不禁大駭。起初是避匿郊外，嗣得宮中消息，謂將盡殺高、武諸孫，乃拚死還闕，徒跣自陳。到了建陽門，時已二更三點了，中書舍人沈徽孚，與內廷直閤單景俊，正密談遙光殘忍，無法救解。適蕭鸞睡熟，擬將三更時刻，暫從緩報。可巧子恪叩門，遞入訴狀，景俊大喜，忙至寢殿中白鸞。鸞亦醒寤，令景俊照讀狀詞，待至讀畢，不禁撫&#29248;長歎道：「遙光幾誤人事！」乃命景俊傳諭，不准妄殺一人，並賜高、武子孫供饌，詰旦悉遣還第，授子恪為太子中庶子。<br>　　嗣聞敬則出發浙江，張&#29900;遁去，叛眾多至十萬人，已達武進陵口，高、武諸陵，俱在武進。乃亟詔前軍司馬左興盛，後軍將軍崔恭祖，輔國將軍劉山陽，龍驤將軍胡鬆等，共赴曲阿，築壘長岡。又命右僕射沈文季都督各軍，出屯湖頭，備京口路。敬則驅眾直進，猛撲興盛、山陽二壘。興盛、山陽，竭力抵禦，尚不能敵，意欲棄壘退師，又苦四面被圍，無隙可鑽，不得已督兵死戰。胡鬆引著騎兵，來救二壘，從敬則後面殺入。敬則部眾雖多，大都烏合，頓時駭散。興盛、山陽趁勢殺出，與胡鬆並力合攻，敬則大敗。崔恭祖又傾寨前來，正值敬則返奔，便挺槍亂刺，適中敬則馬首，敬則忙躍落馬下，大呼左右易馬，怎奈左右俱已&#28291;亂，倉猝不及改乘，那崔恭祖的槍尖，又刺入敬則左脅。敬則忍痛不住，竟致僕地，興盛部將袁文曠，剛剛殺到，順手一刀，結果性命。餘眾或死或逃，一個不留。當下傳首建康，報稱叛黨掃平。<br>　　時齊主鸞已經病篤，太子寶卷，急裝欲走，都下人士，惶急異常。至捷報傳到，方得安定。所有敬則諸子，悉數捕誅，家產籍沒，宅舍為墟。敬則母嘗為女巫，生敬則時，胞衣色紫，母語人道：「此兒有鼓角相。」及年齡稍長，兩腋下生乳，各長數寸，又夢騎五色獅子，侈然自負。善騎射，習拳術，蕭氏得國，實出彼力，因此官居極品，父子顯榮。只是天道昭彰，善惡有報，似敬則的逼死蒼梧，助成篡逆，若令他富貴終身，子孫長守，豈不是惠迪反凶，從逆反吉嗎！至理名言。<br>　　左興盛、崔恭祖、劉山陽、胡鬆四人，平敬則有功，並得封男。謝朓先期告變，亦得擢遷吏部郎，朓三讓不許。惟朓妻王氏，常懷刃衣中，欲刺朓謝父，朓不敢相見。同僚沈昭略嘗嘲朓道：「君為主滅親，應該超擢，但恨今日刑於寡妻！」朓無言可答，惟赧顏相對罷了。為當日計，卻亦難乎為朓！<br>　　是年七月，齊主鸞病歿正福殿，年四十七。遺詔命徐孝嗣為尚書令，沈文季、江祏為僕射，江祀為侍中，劉暄為衛尉﹔軍事委陳太尉顯達，內外庶務，委徐孝嗣、蕭遙光、蕭坦之、江祏﹔遇有要議，使江祀、劉暄&#24650;商﹔至若腹心重任，委劉悛、蕭惠休、崔惠景三人。此外無甚要言，但面囑太子寶卷道：「作事不可落人後，汝宜謹記勿忘！」看官聽著！為了這句遺囑，遂令寶卷委任群小，任情誅戮，攪亂的了不得，終弄得身亡國滅呢。是謂天道。<br>　　寶卷即位，諡鸞為明皇帝，廟號高宗。鸞在位只五年，改元二次，殘刻寡恩，事多過慮，平時深居簡出，連郊天大典，都屢次延約，始終不行。又嘗迷信巫覡，每出必先占利害，東出雲西，西出雲北，及疾已大漸，尚不許左右傳聞。無非推己及人，防他變亂，但如此為帝，有何趣味！且因巫覡進言，謂後湖水經過宮內，不利主上，乃欲堵塞後湖，作為厭勝。其實宮中取飲，全仗此湖，鸞為療疾起見，至欲因噎廢食，虧得早死數日，事乃得寢。史家稱他起居儉約，宮禁肅清，罷新林苑，廢鍾山樓館，斥賣東田園囿，輿輦舟乘，剔去金銀，後宮服飾，概尚樸素，御食時有裹蒸一大枚，嘗令剖作四塊，食半留半，充作晚餐，從前高、武儉德，亦不過如是。哪知聖帝明王，德量寬廣，不在區區小節﹔若徒從儉省一事，傳作美談，豈非是不虞之譽，未足憑信麼？評論精嚴。<br>　　這且不必絮談，且說太子寶卷，素性好弄，不喜書學，乃父亦未嘗斥責，但命盡家人禮。寶卷求每日入朝，有詔不許，但使三日一朝。夜間無事，輒捕鼠達旦，恣情笑樂。至入承大統，不願諮詢國事，但與宦官宮妾等，終日嬉戲，徹夜流連。梓宮殯太極殿中，才經數日，即欲速葬。徐孝嗣入內固爭，始延宕了一月，出葬興安陵。寶卷臨喪不哀，每哭輒托雲喉痛。大中大夫羊闡入臨，號慟俯仰，脫幘墜地，露首無髮，好似禿頭一般。寶卷瞧著，忍不住狂笑起來，且笑且語道：「禿鶖啼來了！」左右聞言，亦笑不可抑，統做了掩口葫蘆。到了奉靈安葬，寶卷越無哀思，從此歡天喜地，縱樂不休。左右嬖幸，捉刀隨侍，俱得希旨下敕，時人遂有刀敕的稱呼。揚州刺史始安王蕭遙光，尚書令徐孝嗣，右僕射江溳，右將軍蕭坦之，侍中江祀，衛尉劉暄，更番入直，分日帖敕，朝三暮四，無所適從。眼見是紀綱日紊，為禍不遠了。暫作一結。<br>　　魏主宏聞齊主病殂，卻下了一道詔敕，證經引禮，不伐鄰喪，說得有條有脊，居然似仁至義盡，效法前賢。哪知他卻有三種隱情，不得不歸，樂得賣個好名，引兵北去。極寫魏主心術。看官聽我敘來，便可知曉。魏主南下，留任城王澄，及李彪、李衝居守。見上回。彪家世孤微，賴衝汲引，超拜太尉，此次共掌留務，偏與衝兩不相容，事多專恣。衝氣憤填胸，歷舉彪過，請置重辟。魏主但令除名。衝餘恨未平，竟病肝裂，旬日畢命。好去重會文明太后了。洛陽留守，三人中少了二人，魏主不免擔懮，遂動歸志。這是第一層。還有高車國在魏北方，服魏多年，此次魏主南侵，調發高車兵從行，高車兵不願遠役，推奉袁紇樹者為主，抗拒魏命。魏主遣將軍宇文福往討，大敗奔還。更命將軍江陽王元繼，再出北征，繼主張招撫，一時不能平亂。魏主未免心焦，擬自往北伐，所以不能不歸。這是第二層。最可恨的是宮闈失德，貽丑中冓，累得魏主躁忿異常，不得不馳還洛都，詳訊一切。魏主好名，偏遇豔妻出丑，哪得不恨！<br>　　原來馮昭儀讒謀得逞，正位中宮，本來是魚水諧歡，無夕不共，偏偏魏主連歲南下，害得這位馮皇后，淒涼寂寞，悶守孤幃。適有中官高菩薩，名為閹宦，實是頂替進來，仍與常人無二，而且容貌頎皙，資性聰明，每日入侍宮幃，善解人意。馮皇后很加愛寵。他竟巧為挑逗，引起馮後慾火，把他侍寢，權充一對假鴛鴦。誰知他陽道依然，發硎一試，久戰不疲，馮後是久旱逢甘，得此奇緣，喜出望外。真是一個救苦救難的大菩薩。嗣是朝歡暮樂，我我卿卿，又得閹豎雙蒙等，作為腹心，內外瞞蔽，真個是洞天花月，暗地春宵。但天下事若要不知，除非莫為，馮皇后雖買通侍役，代為掩飾，終不免漏泄出去，使人聞知。會魏主女彭城公主，曾為劉昶子婦，年少嫠居，馮後欲令她改嫁，即為親弟北平公馮夙求婚，請命魏主，魏主卻也允許。偏是公主不願，將近婚期，竟潛挈婢僕十數人，乘輕車，冒霖雨，直達懸瓠，進謁魏主，跪陳本意，且言後與高菩薩私亂情形。魏主將信將疑，又驚又愕，只好暫守秘密，還鞫實情。這是第三層。途次懮憤交並，竟致成疾。<br>　　彭城王勰築壇汝濱，禱告天地祖宗，自乞身代，果然神祖有靈，勰仍無恙，魏主卻漸漸告痊。行至鄴城，接得江陽王繼來表，招撫高車，已有成效，樹者雖亡入柔然，但也有出降意，盡可無懮。魏主稍稍放心，休養旬月，就在鄴城過冬。越年為魏主太和二十三年，就是齊主寶卷永元元年，年序不便常混，故本編屢次點清。正月初旬，魏主即自鄴還洛，一入宮廷，便拿下高菩薩、雙蒙，當面審問。二人初尚狡賴，一經刑訊，才覺熬受不住，據實招供，並說出馮後厭禳情事。<br>　　先是彭城公主南赴懸瓠，馮後恐公主訐發陰私，漸生懮慮，召母常氏入宮，求托女巫禳厭，使魏主速死，自得援文明太后故例，另立少主，臨朝稱制。又嘗取三牲入宮，托詞祈福，陰實為厭禳計。常氏或自詣宮中，或遣婢入宮，與相報答。偏迅雷不及掩耳，那高菩薩、雙蒙等，已被魏主訊得確供，水落石出。馮皇后原是驚惶，魏主亦氣得發昏，舊疾復作，入臥含溫室中。<br>　　到了夜間，令菩薩等械系室外，召後問狀，後不敢不來，入室有遽色。魏主令宮女搜檢後身，得一小匕首，長三寸許，便喝令斬後。後慌忙跪伏，叩頭無數，涕泣謝罪。魏主乃命她起來，賜坐東楹，隔御寢約二丈餘，先令菩薩等陳狀，菩薩等不敢翻供，仍照前言陳明。魏主瞋目視後道：「汝聽見否？汝有妖術，可一一道來。」後欲言不言，經魏主一再催迫，方乞屏去左右，自願密陳。魏主使中宮侍女，一概出室，唯留長秋卿白整在側，且起取佩刀，指示後面，令她速言。後尚不肯語，但含著一雙淚眼，注視白整。魏主會意，用棉塞整兩耳，再呼整名，整已無所聞，寂然不應，乃叱後從實供來。後無可抵賴，只得嗚嗚咽咽，略述大概。虧她老臉自陳。魏主大憤，直唾後面。且召彭城王勰，北海王祥入室，囑令旁坐。二人請過了安，見後亦在座，未免侷促不安。魏主指語道：「前是汝嫂，今是他人，汝等盡管坐下。」二人方才謝坐。魏主又語道：「這老嫗欲挾刃刺我，可惡已極，汝等可窮問本末，不必畏難！」二人見魏主盛怒，只好略略勸解，魏主道：「汝等謂馮家女不應再廢麼？彼既如此不法，且令寂處中宮，總有就死的一日，汝等勿謂我尚有餘情呢！」二王趨退，魏主即命中官等送後入宮，後再拜而出。<br>　　過了數日，魏主有事問後，令中官轉詢，後又擺起架子，向中官叱罵道：「我是天子婦，應該面對，怎得令汝傳述呢？」中官轉白魏主，魏主大怒，即召後母常氏入宮，詳述後罪，並責常氏教女不嚴，縱使淫妒。常氏未免心虛，恐為厭禳事連坐致刑，不得已撻後百下，佯示無私。魏主尚顧念文明太后舊恩，不忍將後廢死，但敕誅高菩薩、雙蒙二人，並囑內侍等不得縱後，略加管束，就是廢後敕書，亦遲久不下。所有六宮嬪妾，仍令照常敬奉，唯太子恪不得朝謁，示與後絕，這真算是特別加恩了。未免有情。<br>　　會聞齊太尉陳顯達，督領將軍崔慧景，規復雍州諸郡，魏將軍元英迎戰，屢為所敗，被齊軍奪去馬圈、南鄉兩城，魏主病已少痊，力疾赴敵，並命廣陽王拓跋嘉，從間道繞出均口，邀截齊軍歸路。齊軍前後受敵，殺得大敗虧輸，顯達南走，慧景亦還。魏主雖然欣慰，但跋涉奔波，終不免有一番勞頓，病骨支離，禁受不起，又復病上加病，奄臥行轅。彭城王勰，旁侍醫藥，晝夜不離，飲食必先嘗後進，甚至蓬首垢面，衣不解帶。好兄弟，好君臣。魏主命勰都督中外諸軍事，勰面辭道：「臣侍疾無暇，怎可治軍？願另派一王，使總軍務。」魏主道：「我正恐不起，所以命汝主持，安六軍，保社稷，除汝外尚有何人？幸勿再辭！」勰乃勉強受命。<br>　　既而魏主疾亟，乘臥輿北歸，行次谷塘原，病勢益甚，顧語彭城王勰道：「我已不濟事了，天下未平，嗣子幼弱，倚托親賢，所望惟汝！」勰泣答道：「布衣下士，尚為知己盡力，況臣托靈先皇，理應效命股肱，竭力將事。但臣出入喉膂，久參機要，若進任首輔，益足震主，聖如周旦，尚且遁逃，賢如成王，尚且疑惑，臣非矯情乞免，實恐將來取罪，上累陛下聖明，下令愚臣辱戮呢！」勰非不知遠慮！後來仍難免禍，功高震主之嫌，非上智其能免乎！魏主沈吟半晌，方徐答道：「汝言亦頗有理，可取過紙筆來。」勰依言取奉紙筆，由魏主強起倚案，握筆疾書，但見上面寫著：<br>　　汝第六叔父勰，清規懋賞，與白雲俱潔，厭榮舍紱，以松竹為心。吾少與綢繆，提攜道趣，每請朝纓，恬真邱壑。吾以長兄之重，未忍離遠，何容仍屈素業，長嬰世網？吾百年之後，其聽勰辭蟬舍冕，遂其衝挹之性也！<br>　　書至此，手已連顫，不能再寫，乃擲筆語勰道：「汝可將此諭付與太子，愜汝素懷。」勰見魏主困憊，扶令安臥。魏主喘吁多時，又命勰草詔，進授侍中北海王詳為司空，平南將軍王肅為尚書令，鎮南大將軍廣陽王嘉，為尚書左僕射，尚書宋弁為吏部尚書，令與太尉咸陽王禧，尚書右僕射任城王澄，並受遺命，&#24650;同輔政，隨即口述己意，命勰另書道：<br>　　諭爾太尉、司空、尚書令、左右僕射、吏部尚書：惟我太祖丕不之業，與四象齊茂，累聖重明，屬鳴歷於寡昧，兢兢業業，思纂乃聖之遺蹤，遷都嵩極，定鼎河瀍，庶南蕩甌吳，復禮萬國，以仰光七廟，俯濟蒼生，天未假年，不永乃志。公卿其善毗繼子，隆我魏室，不亦善歟！可不勉之！<br>　　勰俱書就，呈與魏主閱過，魏主始點首無言。是時惟任城王澄，廣陽王嘉從軍，嘉為太武帝燾孫，澄為景穆太子晃孫，年序最長，齒爵並崇，當由魏主召入，略述數語。二王奉命退出，勰仍留侍。越二日，魏主彌留，複語彭城王勰道：「後宮久乖陰德，自尋死路，我死後可賜她自盡，葬用後禮，庶足掩馮門大過，卿可為我書敕罷！」勰復依言書敕，書畢呈閱，魏主已不省人事，頃刻告終。年三十有三。<br>　　魏主宏雅好讀書，手不釋卷，所有經史百家，無不賅覽，善談莊老，尤精釋義，才藻富贍，好為文章詩賦銘頌，自太和十年以後詔冊，俱親加口授，不勞屬草，平居愛奇好士，禮賢任能，嘗謂人君能推誠接物，胡越亦可相親，如同兄弟。又嘗誡史官道：「直書時事，無諱國惡，人主威福自擅，若史復不書，尚復何懼！」至若郊廟祭祀，未有不親，宮室必待敝始修，衣冠迭經浣濯，猶然被服。在位二十三年，稱為一時令主。惟寵幸馮昭儀，以致廢後易儲，有乖倫紀，漸且釀成宮闈醜事，飲恨而終，這可見色為禍原，常人且不宜好色，況系一國的主子呢。大聲疾呼。<br>　　彭城王勰，與任城王澄等計議，因齊兵尚未去遠，且恐麾下有變，只得秘不發喪，仍用安車載著魏主，趲程前進。沿途視疾問安，仍如常時，一面飛使齎敕，征太子恪至魯陽，及兩下會晤，才將魏主棺殮，發喪成服，奉恪即位。咸陽王禧，是魏主宏長弟，自洛陽奔喪，疑勰為變，至魯陽城外，先探消息，良久乃入。與勰相語道：「汝非但辛勤，亦危險至極！」勰答道：「兄識高年長，故防危險，弟握蛇騎虎，不覺艱難。」禧微笑道：「想汝恨我後至哩。」此外東宮官屬，亦多疑勰有異志，密加戒備。勰推誠盡禮，無纖芥嫌。俟恪即位，即跪奉遺敕數紙。恪起座接受，一一遵行。當下令北海王詳，及長秋卿白整等，齎著遺敕，並持藥入宮，賜馮後死。馮後尚不肯引決，駭走悲號，整指揮內侍，把後牽住，強令灌下。小子有詩歎道：<br><br>　　尤物從來是禍苗，一經專寵便成驕﹔<br>　　別宮賜死猶嫌晚，穢史留貽恫北朝！<br>　　欲知馮後曾否服毒，且俟下回再表。<br>　　蕭鸞一生凶詐，而獨有狂愚之嗣子，拓跋宏一生英敏，而獨有淫惡之豔妻。先賢有言，身不行道，不行於妻子，鸞之不德，宜有是兒。魏主好文稽古，兼長武事，顧乃不能制一婦人，菩薩為祟，厭禳繼興，巫盅不足，甚且挾刃圖逞天下。好妒之婦人，未有不淫，好淫之婦人，未有不悍。魏主宏為色所迷，已乖倫紀，身為元緒公，險作刀頭鬼，猶沾沾於文明太后之私恩，不聲罪以誅之。夫文明太后，有殺父之大仇，尚不知報，何怪淫後之膽大妄為，效尤益甚！其得安殂谷塘原，保全首領以歿，亦幸矣哉！然後知凶詐者固不足貽謀，英敏者亦非真能制治也。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=32.htm>上一篇</a> &nbsp;&nbsp;&nbsp;&nbsp; <a href=34.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>