<html>
<head>
<title>開放文學--歷史通俗演義 - 南北史--第十二回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=10.htm>上一篇</a> &nbsp;&nbsp;&nbsp;&nbsp; <a href=12.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第十二回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>燕王弘投奔高麗　魏主燾攻克姑臧</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說燕主馮弘，為後燕中衛將軍馮跋弟。跋嘗得罪後燕，亡命山澤。後燕主慕容熙即慕容寶之叔。淫荒失德，跋即乘勢作亂，推慕容氏即慕容寶。養子高云為主，弒慕容熙。雲自稱天王，尋復遇弒，由跋代定國亂，繼為燕主，定都龍城，史家稱為北燕。魏遣使臣於什門至燕，敕令稱藩，馮跋不從，拘住於什門，迫令投降。什門不屈，跋亦不肯遣歸，魏遂與燕有隙，屢次鏖兵。既而馮跋病劇，命太子翼攝政，跋妃宋氏，欲立親子受居，迫翼退居東宮。跋弟弘乘間入閣，便即篡位，跋竟驚死。弘殺太子翼，及跋子弟百餘人。<br>　　魏主燾再督兵伐燕，連敗燕兵，燕尚書郭淵，勸弘送款獻女，向魏求和。弘搖首道：「負釁在前，結怨已深，就使屈志降敵，也未必保全，不如另圖別計。」乃再行調兵，與魏相持，魏降將朱修之，系懷祖國，因魏主自出攻燕，擬與前時被俘諸南人，聯絡起事，往襲魏主，事成歸宋。當下商諸毛修之，毛修之亦係宋臣，被擄多年，甘心事魏，不肯相從。同名不同姓，同跡不同心，我為一歎。毛修之被擄見第六回。朱修之恐他泄謀，逃奔入燕。燕主弘遣令歸宋，乞師北援，因即汎海南行，仍返故都。看官！你想此時的彭城王義康，及領軍將軍劉湛，方自壞長城，冤殺良將，還有何心去援北燕，再伐北魏！朱修之替燕求救，徒托空言，惟得了一個官職，充任黃門侍郎，沒奈何蹉跎過去。<br>　　魏主燾聞南人謀變，引兵西還，燕得苟延旦夕。不意內訌復起，反召外侮，遂令馮弘自取危禍，從此敗亡。<br>　　原來弘妻王氏，生有三子，長名崇，次名朗，又次名邈，妾慕容氏生子王仁，及弘已篡國，以妾為妻，竟立慕容氏為後，王仁為太子。崇受封長樂公，出鎮遼西，朗與邈私議道：「今國家將亡，無人不曉，我父又聽慕容氏讒言，恐我兄弟要先遭慘禍了，不如先走為是。」乃同奔遼西，勸兄降魏。嫡庶相爭，非亂即亡，弘之得國也在此，其失國也亦在此，可謂天道好還。崇遂使邈赴魏都，舉郡請降。<br>　　馮弘聞三子賣國，勃然大怒，立遣部將封羽往討。崇再向魏求救，魏授崇為車騎大將軍，兼幽、平二州牧、封遼西王，食遼西十郡。更派永昌王拓跋健，左僕射安原，往援遼西，進攻龍城。拓跋健到了遼西，探得燕將封羽，在凡城駐兵，便遣裨將樓勃，率五千騎兵往攻，封羽不戰即降，凡城復為魏有。<br>　　馮弘大懼，不得已遣使至魏，情願納女求成。魏主燾索還於什門，且令燕太子王仁為質，方許罷兵。弘乃遣於什門歸燕，什門在燕二十一年，終不屈節，魏主比為蘇武，拜治書御史。惟弘子王仁，仍未遣往，由魏使征令入朝。弘鍾愛少子，當然遲疑，更兼寵後慕容氏，從旁阻撓，掩袖工啼，牽袍搵淚，惹得這位燕王弘，倍加憐惜，寧可亡國，不肯割愛。小不忍，則亂大謀。<br>　　散騎常侍劉滋入諫道：「從前蜀劉禪依山為固，吳孫皓據江為城，後來頓為晉俘，可見得強弱不同，終難倖免。今魏比晉強，我且不如吳蜀，若不從魏命，恐速危亡，還請陛下暫舍太子，令他入魏。一面修政治，撫百姓，收離散，賑饑窮，勸農桑，省賦役，維持國本，返弱為強，那時魏主亦不敢輕視，太子自得重歸了。」計劃甚是。道言未絕，弘已拍案道：「你也有父子情誼，難道教朕送兒就死麼？」滋亦抗聲道：「陛下遣子往魏，子未必死，國家可保﹔否則危亡在即，不但失一太子呢！」弘更大怒道：「逆臣咒詛朕躬，罪無可赦，左右快將他<img src=vmqjl.gif align=absmiddle border=0>出朝門，斬首報來！」左右一聲遵旨，便將劉滋<img src=vmqjl.gif align=absmiddle border=0>出，一刀了命。可與龍逢、比乾共傳不朽，故本書不肯略過。<br>　　隨即叱還魏使，另遣使至建康，稱藩乞援。宋廷稱他為黃龍國，會燕使齎還詔書，封弘為燕王，但未嘗出師相救，弘料不可恃，再命部將湯燭，奉貢魏都，托言太子有疾，故未遣質。魏主燾知他飾詞，下詔逐客。先命永昌王拓跋健等伐燕，割取禾稼，繼命驃騎大將軍樂平王拓跋丕，鎮東大將軍徒河、屈垣等，帶領騎兵四萬，直搗龍城。弘聞報大懼，亟備牛酒犒師。魏將屈垣先到城下，由弘遣發部吏，牽羊擔酒，犒勞魏兵，並令太常卿楊崏求和。屈垣道：「汝國不送侍子，所以我軍前來﹔如果悔罪投誠，速將侍子獻出，不得遲延！」楊崏唯唯而還。屈垣待了一日，未見複音，乃縱兵大掠，虜得男女六千餘口。未幾拓跋丕亦至，麾兵薄城。燕主弘既懮外侮，復捨不得膝下寵兒，害得徬徨失措，晝夜不安。沒奈何再遣楊崏出城，限期送入侍子，求他退兵。拓跋丕總算應允，許以一月為期，自率四萬騎兵，及所掠人口，從容退去。轉眼間限期已滿，弘仍未踐約，楊崏一再入勸，弘答道：「我終不忍出此，萬一事急，不如東投高麗，再圖後舉。」崏對道：「魏用全國兵力，來壓我國，理無不克，高麗也是異族，始雖相親，終必為變，不可不防！」燕臣非無智慮。弘終不從，密遣尚書陽伊，東往高麗，請發兵相迎。陽伊未返，魏師又來，弘又向魏進貢方物，願送侍子入質。魏主燾到了此時，卻不肯應許了，魏平東將軍娥清，安西將軍古弼，奉魏主命，率精騎萬人，殺入燕境，再檄平州刺史拓跋嬰，調集遼西諸軍，一齊會合，鼓行而進，攻陷白狼城，入搗燕都。湊巧燕尚書陽伊，也乞得高麗兵將數萬人，來迎燕主，進屯臨川。燕尚書令郭生，不欲東遷，驟開城門納魏兵。魏兵疑他有詐，未敢逕入，郭生竟勒兵攻弘。弘急引高麗將葛盧、孟光入城，與生交鋒。生中箭倒斃，餘眾奔散。葛盧、孟光，乘勢掠取武庫，搬出甲冑刀械，頒給高麗兵士。高麗兵易去舊褐，煥然一新，且見城中人民殷實，索性任情打劫，徹夜不休。燕民何辜！燕主弘遂迫民東徙，縱火焚去宮闕，但攜細軟什物，出城啟行。令後妃宮人被甲居中，陽伊率兵外護，葛盧、孟光殿後，方軌並進，綿亙八十餘里。<br>　　魏將古弼因高麗兵眾，立營自固，作壁上觀。至燕主東行，弼正舉酒獨酌，陶然忘情。忽由部將高苟子入報，請率騎兵追擊燕人，弼已含有醉意，拔刀斲案道：「誰敢打斷老夫酒興，如再多言，便即斬首！」高苟子伸舌而退。弼醉後就寢，翌日始醒，聞燕主已經遁去，始有悔意，乃率兵馳入龍城，據實奏報。不到數日，即有檻車到來，責弼擁兵縱寇，把他拘去，並召還娥清，一律加罪，黜為門卒。另派散騎常侍封撥，馳詣高麗，飭他送弘入魏。<br>　　高麗王高璉不肯送弘，但復書魏都，謂當與馮弘俱奉王化。魏主燾恨他違命，擬發兵進討，還是樂平王丕上書規諫，方才罷議。弘到瞭高麗，由高璉遣人郊勞道：「龍城王馮君，遠來敝郊，敢問士馬勞苦否？」弘且慚且憤，還要擺著皇帝架子，使人齎著詔書，譙讓高璉，太不自量。高璉未免動怒，不許入城，但令弘寓居平郭，嗣復徙往北豐。弘侈然自大，政刑賞罰，獨行獨斷，仍與在龍城時相似，惹得高璉怒上加怒，竟遣發騎士，馳至北豐，奪去馮弘侍臣，並把他太子王仁，一並拘去。令人一快。<br>　　看官試想！這馮弘為了愛子嬌妻，甘心棄國，此時仍弄到父子生離，哪得不悲憤交集？當下再遣密使，奉表宋廷，哀求援助，宋主遣吏王白駒等往迎馮弘，且飭高璉給資遣送。高璉益加憤恨，索性差了兩員大將，一是孫漱，一是高仇，帶了數百兵士，至北豐殺死馮弘，並弘子孫十餘人。慕容後如何下落，可惜史中未詳。<br>　　北燕自馮跋篡立，一傳即亡。高璉陽諡弘為昭成皇帝，但說他因病暴亡，浼王白駒返報宋主。宋主原不過貌示懷柔，既聞馮弘病歿，也就罷休，不復追詰了。<br>　　魏主燾既滅北燕，乃進圖北涼。北涼沮渠氏，世為匈奴左沮渠王，以官為姓。後涼主呂光，背秦自立，用那沮渠羅仇為尚書，後涼興滅，見《兩晉演義》。出伐西秦，竟致敗績。呂光歸罪羅仇兄弟，將他處斬，羅仇從子蒙遜，起兵報怨，推太守段業為涼州牧，自為部將，擊敗後涼，擒住呂光姪呂純。段業遂自稱涼王，用蒙遜為尚書左丞，歷史上稱為北涼。蒙遜功高權重，為業所忌，出為西平太守，因密約從兄男成，謀共除業。男成亦輔業有功，不從蒙遜計議，蒙遜先譖男成，令業賜男成自盡，然後托詞糾眾，為兄報仇。陰害從兄，為弒主計，仁義安在？遂攻入涼州，弒了段業，自為大都督大將軍涼州牧，兼張掖公。至後涼為後秦所滅，令南涼主禿髮&#20617;檀據守姑臧，蒙遜擊走&#20617;檀，即將姑臧奪來，作為國都，挈族遷居，加號河西王。嗣又破滅西涼，得地更廣。蒙遜滅西涼見第七回。嘗遣使通好江南，迭受冊封，又遣子安周入侍北魏，魏亦遣官授冊。兩頭討好，計亦甚狡。僭號至二十餘年，免不得驕淫起來。西僧曇無讖自言能使鬼治病，且有秘術，為蒙遜所信重，尊為聖人，令諸女及子婦，皆往受教。恐他是肉身說法。魏主燾獨信道教，甚嫉釋徒，聞蒙遜禮事西僧，遂遣尚書李順，往征無讖。蒙遜抗命不遣，因此失魏主歡。李順屢至姑臧，蒙遜漸不為禮，甚至箕踞上坐，受書不拜。順正色道：「齊桓公九合諸侯，一匡天下，周天子賜祚，命無下拜。桓公猶謹守臣道，下拜登受。今王不及齊桓，我朝又未嘗諭王免拜，乃反驕蹇無禮，莫非輕視我朝不成！」這一席話，說得蒙遜神色悚惶，方起拜受詔。<br>　　順辭行歸魏，魏主問燾及涼事，順答道：「蒙遜控制河右，將三十年，粗識機謀，綏集荒裔，雖不能貽厥孫謀，尚足傳及一世。惟禮為德輿，敬為德基，蒙遜無禮不敬，死期將至，不出一兩年，就當斃命了。」魏主復問道：「易世以後，何時當滅？」順又道：「蒙遜諸子，臣皆見過，統是庸才，惟敦煌太守牧犍，較有器識，繼位必屬此人，但終不及乃父，這乃是天授陛下呢。」魏主喜道：「能如卿言，朕當記著！」果然過了一年，北涼遣使告哀，說是蒙遜已歿，由世子牧犍嗣位。魏主謂李順道：「卿言已驗，看來朕取北涼，亦當不遠了。」乃進授安西將軍，仍令他齎送封冊，拜牧犍為涼州刺史兼河西王。<br>　　牧犍有妹興平公主，曾由魏主求為夫人，蒙遜前已允諾，尚未遣送，至是牧犍奉父遺命，特派右丞李繇，送妹入魏，得冊為右昭儀。魏主亦願將親妹武威公主，嫁與牧犍，牧犍仍遣李繇迎歸。彼此聯姻，共敦睦誼，總道是親戚關係，可以無虞，偏魏主征令牧犍子封壇，入侍左右。牧犍雖然不願，也只好惟命是從。且因魏使李順，仍然往來，特厚加饋賂，托他斡旋，所以魏主欲依順前言，加兵北涼，均經順婉言勸止，暫免兵戈。<br>　　忽有老人在敦煌東門，投入書函，函中寫著：「涼王三十年若七年，」守吏得書，視為奇事，四處尋覓老人，並無下落，乃將原書呈獻牧犍。牧犍也是不懂，召問奉常張慎，奉常宦官。慎答道：「臣聞虢國將亡，有神降莘，願陛下崇德修政，保有三十年世祚﹔若好游畋，耽酒色，臣恐七年以後，必有大變。」<br>　　可作警鐸。牧犍聽了，很是不樂。<br>　　原來牧犍有嫂李氏，色美好淫，牧犍兄弟三人，均與通姦，惟婦人格外勢利，對著牧犍，特別加媚，大得牧犍歡心，獨王後拓跋氏即武威公主。看不過去，常有怨言。李氏遂與牧犍姊密商，寘毒食中，謀斃王後。牧犍姊何故通謀，莫非想做魯文姜麼？幸拓跋氏稍稍進食，便覺腹痛，自知遇毒，即令內侍飛報魏主。魏主燾急遣解毒醫官，乘傳往救，始得告痊。醫官還報魏主，魏主又傳諭牧犍，索交李氏，牧犍與李氏結不解緣，怎肯將她獻出，佯對魏使，將李氏黜居酒泉，其實是辟窟藏嬌，仍與往來。<br>　　魏主再遣尚書賀多羅至涼州，探伺牧犍舉動。多羅返報，謂牧犍外修臣禮，內實乖悖，魏主乃更問崔浩。浩答道：「牧犍逆萌已露，不可不誅！」於是大集公卿，會議出師。自奚斤以下三十餘人，統說牧犍心雖未純，職貢無闕，朝廷待以藩臣，妻以公主，原為羈縻起見，今罪惡未彰，應加恕宥。且北涼土地鹵瘠，難得水草，若往攻不下，野無所掠，反致進退兩難，不如不討為是。魏主因李順常使北涼，復詳加諮詢。順至北涼已有十二次，前時亦嘗得蒙遜賂遺，及牧犍嗣立，贈饋加厚，乃偽語道：「姑臧附近一帶，地皆枯石，野無水草，城南天梯山上，冬有積雪，深至丈餘，春夏消釋，下流成川，居民引以灌溉。若我軍往討，彼必決通渠口，泄去積水，並且無草可資，人馬饑渴，如何久留！奚斤等所言，不為無見，還請陛下三思！」<br>　　魏主召入崔浩，與述眾議，浩對眾辯論道：「《漢書·地理志》曾謂涼州畜產，素來饒富，若無水草，畜何由蕃？且前人築造城郭，建設郡縣，定有地利可因，難道無水無草，尚可立足麼？如謂人民汲飲，全恃雪水，試想雪水消融，僅足斂塵，何能通渠灌溉？似此妄言，只可欺人，何能欺我！」數語道破，不啻親睹。李順又接口道：「眼見是真，耳聞是假，我嘗親見，何必多辯！」浩厲聲道：「汝受人金錢，便以為我目不見，樂得替人掩飾麼？」順被浩說出心病，禁不住滿面羞慚，低首而退。奚斤亦即趨出。<br>　　振威將軍伊&#39323;獨留白魏主道：「涼州若果無水草，涼人如何立國？眾議皆不可用，請從浩言！」魏主乃治兵西郊，下敕親征，留太子晁監國，宜都王穆壽為輔。又使大將軍嵇敬，率二萬人屯漠南，防禦柔然，自率大軍登程。傳詔北涼，數牧犍十二罪，結末有數語道：「汝若親率群臣，委贄遠迎，謁拜馬首，尚不失為上策﹔至六軍既臨，面縛輿櫬，已是下策﹔倘執迷不悟，困死孤城，自甘族滅，為世大戮，乃真正無策了。」<br>　　牧犍受詔不報，魏主遂由雲中渡河，至上郡屬國城，部分諸軍，命永昌王拓跋健，尚書令劉潔，與常山王拓跋素為先鋒，兩道並進，樂平王拓跋丕，陽平王杜超為後繼，用平西將軍禿髮源賀為嚮導。源賀系禿髮&#20617;檀子，入魏拜官，由魏主詢問征涼方略，源賀答道：「姑臧城旁，有四部鮮卑，均系祖父舊民，臣願處軍前，宣揚威信，他必相率歸命。外援既服，取孤城如反掌了。」魏主稱善。源賀沿途招慰，收得諸部三萬餘人，魏軍得專攻姑臧。永昌王拓跋健，掠得河西畜產二十餘萬頭，北涼大震。<br>　　牧犍向柔然求救，柔然路遠不至，乃遣弟董來領兵萬人，出戰城南，略略爭鋒，便即&#28291;退。牧犍嬰城固守，魏主親自督攻，見姑臧附近，水草甚饒，顧語崔浩道：「卿言已驗，可恨李順欺朕！」浩答道：「臣原不敢虛言呢。」魏主又遣使入城，諭令牧犍速降，牧犍還未肯應命，等到城中內&#28291;，兄子萬年，領眾降魏，牧犍乃無法可施，面縛出降。計自牧犍嗣位至此，正滿七年。回應老人書中語。<br>　　魏主但詰責數語，仍令釋縛，以妹婿禮相待。一面統軍入城，收撫戶口二十餘萬，所得倉庫珍寶，不可勝計。又使張掖王禿髮保周，龍驤將軍穆羆等，分徇諸部，雜胡聞風降附，又得數十萬人。魏主遂留樂平王丕及征西將軍賀多羅，鎮守涼州，命牧犍帶領宗族，及吏民三萬戶，隨歸平城，北涼遂亡。<br>　　尚有牧犍弟無諱、宜得、安周等，前曾分戍沙州、酒泉、張掖等處，至此為魏軍所攻，相繼奔散。無諱又收集遺眾，更取酒泉，由魏主再遣永昌王健，督軍往討。無諱窮蹙，方才請降。魏授無諱為征西大將軍兼酒泉王，又封萬年為張掖王。無諱復有異志，再經魏鎮南將軍尉眷往擊，無諱食盡，與弟安周西走鄯善。鄯善王比龍怯走，城為無諱所據。無諱兄弟，又還據高昌，遣部吏汜雋奉表宋廷。宋封無諱為征西大將軍河州刺史河西王，都督涼、河、沙三州軍事。無諱病死，弟安周繼得宋封，仍襲兄職，後為柔然所並。<br>　　萬年調任冀、定二州刺史，復坐謀叛罪賜死，就是牧犍父子，留居平城，忽被魏人告訐，說他隱蓄毒藥，姊妹皆為左道，朋行淫佚，毫無愧顏。終為西僧所誤。魏主遂將沮渠昭儀，勒令自盡，也怕做元緒公麼？並令司徒崔浩，賜牧犍死，誅沮渠氏宗族數百人。惟牧犍妻武威公主，系是魏主胞妹，才得保全。小子有詩歎道：<br><br>　　休言婚媾本相親，隙末凶終反喪身﹔<br>　　才識丈夫應自立，事功由己不由人。<br>　　魏主已滅北涼，大河南北，盡為魏有，只有一氐王楊難當，尚據上邽，一隅僅保，免不得同就滅亡。欲知後事，再閱下回。<br>　　北燕、北涼，興亡之跡不同，而其因女色而亡也則同。馮弘以妾為妻，偏愛少子，沮渠、牧犍以叔盜嫂，下毒正妃，卒皆得罪強鄰，同歸覆滅。故弘之有妾慕容氏，牧犍之有嫂李氏，實皆燕涼之禍水，而以美色傾人家國者也。然馮弘之得國也，由於乃兄之寵宋夫人，嫡庶相爭，因亂竊位，故其受報也亦在於寵妾﹔沮渠、牧犍之嗣國也，由於乃父之譖殺男成，昆季相戕，托名報怨，故其受報也即在於豔嫂。報應之來，遲早不爽，閱者觀於燕、涼之遺事，有以知亡國之由來矣。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=10.htm>上一篇</a> &nbsp;&nbsp;&nbsp;&nbsp; <a href=12.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>