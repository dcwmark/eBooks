<html>
<head>
<title>開放文學--歷史通俗演義 - 南北史--第十九回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=17.htm>上一篇</a> &nbsp;&nbsp;&nbsp;&nbsp; <a href=19.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第十九回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>發雄師慘屠骨肉　備喪具厚葬妃嬙</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說宋主駿既誅義宣，復納義宣女為淑儀，冒稱殷氏，一面壓制諸王，凌轢大臣，省得他多嘴多舌，起事生風。偏是專制益甚，反動益烈，群臣原屏足重息，那宋主自己的親弟，卻未肯受他抑迫，免不得互起猜嫌。原來宋主駿有二兄，一劭、一濬，已經誅死。親弟卻有十六人，最長的即南平王鑠，遇毒暴亡﹔次為&#24208;陵王紹，已經早卒，又次為建平王弘，佐駿除助，官左僕射，未幾亦歿，又次為竟陵王誕，受職右僕射﹔又次為東海王禕，義陽王昶，武昌王渾，湘東王彧，即明帝。建安王休仁，山陽王休祐，海陵王休茂，鄱陽王休業，新野王夷父，順陽王休范，巴陵王休若，除夷父濛逝外，餘皆少年受封，無甚表見。敘次明白。<br>　　孝建元年，柳元景辭去雍州兼職，令武昌王渾為雍州刺史，渾年輕有力，身長七尺，蒞任以後，與左右戲作文檄，自稱楚王，年號元光，備置百官。長史王翼之，上表奏聞，有詔削渾王爵，免為庶人，尋即逼令自殺。癡兒可憫。竟陵王誕，年齡較長，功績最高，討劭時已預義師，討義宣時，又主張出兵。得平三鎮，遂進宮太子太傅，領揚州刺史。他遂造立亭舍，窮極工巧，園池華美，冠絕一時。又募壯士為衛，甲仗鮮明，誇耀畿甸。宋主駿本來多疑，更經義宣亂後，益滋猜忌，見誕舉動不經，特陽示推崇，加誕為司空，調任南徐州刺史，出鎮京口。嗣因京口尚近都城，更徙誕為南兗州刺史，另派右僕射劉延孫鎮守南徐，陰加戒備。朝內用了兩戴一巢，作為腹心，遇有軍國大事，必與三人裁決，然後施行。兩戴一名法興，一名明寶，舊為江州記室，宋主即位，均擢為南台侍御史﹔兼中書通事舍人。一巢名叫尚之，涉獵文史，頗擅聲譽，亦得與兩戴同官。<br>　　到了孝建三年冬季，兩戴一巢，上書獻諛，無非說是臣民翕服，遠近畏懷。宋主駿亦躊躇滿志，特命改孝建四年元旦，為大明元年正朔，大赦天下，行慶施惠，粉飾太平。忽由東平太守劉胡，遞入急報，說索虜內侵，與戰失利，乞即發兵出援。宋主乃遣薛安都等往救，馳至東平，魏兵已退，因即班師。嗣是內外粗安，直至次年秋季，南彭城妖民高闍，與沙門曇標等謀反，勾通殿中將軍苗允，擬內應外合，推闍為帝，幸有人告訐密謀，事前捕獲，斬首了案，中書令王僧達，自恃才高，誹議朝政，路太后兄子嘗訪僧達，升榻高坐，竟被舁棄，遂入訴太后，求懲僧達。太后轉告宋主，宋主已恨他訕上，即誣僧達與闍通謀，冤冤枉枉的把他賜死。<br>　　已而魏鎮西將軍封敕文，又入攻清口，為守將傅乾愛所破，魏征西將軍皮豹子，復入寇青州，也為青、冀刺史顏師伯所敗，索頭軍不能得志，相繼退還。南兗州刺史竟陵王誕，竟乘隙思逞，托詞防魏，繕城聚甲，將與宋主駿一決雌雄。又是一個癡人。參軍劉智淵，料知誕將作亂，請假還都，密報誕狀。宋主命智淵為中書侍郎，俟誕起事，即加聲討。會吳郡民劉成，豫章民陳談之，均上書告變，一說誕私造乘輿，一說誕密行巫盅。宋主連得二書，遂召台臣劾誕罪惡，應收付廷尉治罪。及批答出去，卻援著議親議功故例，特別寬宥，但降爵為侯，撤去南兗州領職，遣令就國。另擢義興太守桓閬為兗州刺史，撥給羽林禁兵，且遣中書舍人戴明寶，為閬主謀，乘間襲誕。做了堂堂天子，為何專喜鬼祟。<br>　　閬至廣陵，即南兗州治所。誕毫不防備，典簽蔣成，得戴明寶密函，約為內應。成恐孤掌難鳴，更與府舍人許宗之相謀，求他臂助。宗之佯為允諾，悄悄的入府白誕，時已入夜，誕正就寢，聽得宗之密報，披衣驚起，立呼左右，及平時食客數百人，收捕蔣成，一面列兵登陴，闔城拒守。待至黎朗，果聞桓閬叩城，便即斬了蔣成，擲首城下。閬得了成首，始知事泄，急忙策馬倒退，不防誕驅兵殺出，倉猝間不及措手，立被殺斃，只戴明寶脫身奔還。<br>　　宋主聞報，特起始興公沈慶之為車騎大將軍，兼領南兗州刺史，統兵討誕。誕毀去郭邑，驅城外居民入城，分發書檄，要結遠邇，且遣人奉表，投諸建康城外。當有人拾起表文，呈入宮廷，宋主當即披閱，但見上面寫著道：<br>　　往年元凶禍逆，陛下入討，臣背凶赴順，可謂常節。及丞相構難，臧魯&#24650;從，朝野恍惚，咸懷懮懼，陛下欲遣百官羽儀，星馳推奉，臣前後諫諍，方賜俞允，社稷獲全，是誰之力？陛下接遇慇懃，累加榮寵，驃騎揚州，旬月移授，恩秩頻加，復賜徐兗，臣感蒙恩遇，久要不忘！豈謂陛下信用讒言，遂令無名小人，來相掩襲！不任枉酷，即加誅翦，雀鼠貪生，仰違詔敕。今親勒部曲，鎮扞徐兗。先經何福，同生皇家，今有何愆，便成胡越。陵鋒奮戈，萬沒豈顧﹔蕩定以期，冀在旦夕。陛下宮闈之丑，豈可三緘？臨紙悲塞，不知所言！特錄誕表，見得誕猶可原，以揭宋主不義不友之隱。<br>　　看官，你想宋主駿覽著此表，尚能不怒憤填胸麼？當下遣官四緝，凡與誕有親友關係，及誕黨同籍期親，留居都中，不論他通誕與否，一體處斬，共死千餘人。淫刑以逞。自己出居宣武堂，內外戒嚴，奈何不與從妹同宿？且促慶之速進廣陵，並飭豫州刺史宗&#24932;，徐州刺史劉道隆，會師廣陵城下，限期破城。<br>　　宗&#24932;南陽人，字元乾，少有大志，叔父炳高尚不仕，嘗問&#24932;志如何？&#24932;答道：「願乘長風破萬里浪！」炳歎道：「汝不富貴，且破我家！」&#24932;兄泌方娶妻，吉夕有盜入門，&#24932;年僅十四，挺身拒盜，盜約十餘人，皆披靡不敢入室，勇名始著。後隨江夏王義恭麾下，義恭舉&#24932;南略林邑，奏績北歸。已而為隨郡太守，復征服雍州群蠻，元凶劭肆逆時，從討有功，官左衛將軍，封洮陽侯。宗系一代人傑，故敘述較詳。至誕據廣陵，不服朝命。&#24932;正駐節豫州，表求赴討，當即乘驛入都，而受節度。時年逾六十，顧盼自豪，宋主很是嘉勉，便遣令赴軍，歸沈慶之節制。<br>　　誕聞宗&#24932;到來，頗加畏懼，但下令軍中道：「宗&#24932;助我，盡可放心！」&#24932;至城下，知城中有如此偽令，即繞城一周，躍馬大呼道：「我宗&#24932;也！只知討逆，不知助逆。」如聞其聲。誕自悔失計，登城俯望，正值慶之指麾眾士，將要攻城，便淒聲呼語道：「沈公沈公，年垂白首，何苦來此？」慶之道：「朝廷因君狂愚，不足勞動少壯，所以遣老夫前來。」<br>　　誕見軍勢甚盛，頗有懼色，當即下城整裝，留中兵參軍申靈賜居守，自將步騎數百人，及帳下親卒，托詞出戰，開門北走。約行十餘里，望見後面塵頭陡起，料有追兵到來，大眾嘩噪道：「同一遇敵，不如還城！」誕蹙額道：「我若還城，卿等能為我盡力否？」眾皆許諾。部將楊承伯牽住誕馬，且泣語道：「無論生死，且返保城池，速即退還，尚可入城，遲恐不及了！」誕乃復還，即與追軍相值，來將為戴寶之，單騎直前，挺槊刺誕，幾中咽喉，虧得楊承伯用刀格去，敵住寶之，餘眾擁誕衝鋒，殺開一條走路，匆匆還城。承伯且戰且行，寶之因隨兵不多，也放令走還。<br>　　誕既入城，授申靈賜為驃騎府錄事，參軍王嶼之為中軍長史，世子景粹為中軍將軍，別駕范義為中軍長史，此外府州文武將佐，一概加秩，築壇歃血，誓眾固守。命主簿劉琨之為中兵參軍，琨之系宋宗室將軍劉遵考子，不肯就職，正色謝誕道：「忠孝不能兩全，琨有老父在都，未敢奉命！」誕怒他抗違，囚縶獄中，不屈遇害。右衛將軍垣護之，虎賁中郎將殷孝祖等，前曾奉詔防魏，至是俱還廣陵，與沈慶之合軍攻城。誕遺慶之食物，慶之毫不啟視，悉令毀去。誕又在城上捧一函表，托慶之轉達朝廷，慶之道：「我受詔討賊，不能為汝送表，汝欲歸死朝廷，便當開門遣使，我為汝護送便了！」寫慶之忠直。誕無詞可答，乃遣將分出四門，襲擊宋營，俱被宋將殺退。<br>　　宋主頒發金章二鈕，齎至軍前，一為竟陵縣開國侯，食邑一千戶，系是懸賞擒誕，一為建興縣開國男，食邑三百戶，乃是懸賞先登。並命慶之預設三烽，舉一烽是克外城，舉兩烽是克內城，舉三烽是已擒誕。且又遣屯騎校尉譚金，前虎賁中郎將鄭景玄，率羽林兵再助慶之，促令速拔廣陵。會值夏雨連綿，不便進攻，因此久持不下，詔使相繼催迫，絡繹道旁。及天雨已霽，宋主命太史擇日，擬渡江親征，太傅義恭固諫，方才罷議。但使御史奏劾慶之，並將原奏寄示行營，令他自省。若使慶之不忠，豈非激令附逆？慶之益督勵諸軍，奮勇進攻，誕屢戰屢敗，窮蹙無法，將佐多逾城出降。記室參軍賀弼，曾再四諫誕，終不見聽。或勸弼宜早出，弼答道：「叛君不忠，背主不義，只好一死明心罷了！」乃飲藥自殺。參軍何康之等，斬關出降，誕拘住康之母，縛置城樓，不給飲食，母且呼且號，數日而死。誕已死在目前，尚且如此殘忍。慶之親冒矢石，攻破外郛，乘勢進拔內城，誕與申靈賜走匿後園，為慶之裨將沈胤之等追及，擊傷誕面，誕墜入水中，又被官軍牽出，梟首送京。誕母殷修華，修華為女嬪名。妻徐氏，俱隨誕在鎮，同時自盡，餘眾多死。<br>　　慶之連舉三烽，報捷都中，宋主御宣陽門，左右爭呼萬歲，獨侍中蔡興宗在側，絕不作聲。宋主顧問道：「卿何獨不呼？」興宗正色道：「陛下今日，正應涕泣行誅，怎得令稱萬歲？」宋主怫然不悅，且傳令軍前，飭屠廣陵城。沈慶之忙即奏阻，請自五尺以下，並皆貸死。雖得宋主許可，但丁壯皆誅，婦女充作軍賞。庶民何辜，遭此慘虐！更有殺人不眨眼的宗越，臨轅監刑，備極苛虐，或刳腸抉目，或笞面鞭腹，先令他血肉橫飛，然後剁落頭顱，共計首級三千餘，奉詔持至石頭城南岸，聚為京觀。誕子景粹，由黃門呂曇濟，攜逃出城，匿居民間，好幾日始得覓著，當然處斬。臨川內史羊璿，與誕素善，連坐伏誅。山陽內史梁曠，家在廣陵，因不應誕召，全家被戮，至是受命為後將軍。劉琨之亦得擢為黃門侍郎。<br>　　沈慶之班師回朝，賞齎有差，詔進慶之為司空，領南兗州刺史。慶之受職未久，仍然乞休，且將司空職銜，讓與柳元景。自挈家屬徙居婁湖，廣辟田園，優游自樂，蓄有妓妾數十人，奴僮千計，非經朝賀，不復出門，居然想做一陶朱公了。若果與世無求，何至後來遇禍？<br>　　顏竣因佐命功，得為丹陽令，席豐履厚，誇耀一時。乃父顏延之，仍布衣茅屋，不改書生本色，嘗乘羸牛笨車，出遊郊外，遇竣跨馬前來，儀從甚盛，即屏住道側。已而步入竣署，面誡竣道：「我生平不喜見要人，今不料見汝！」竣仍不改，廣築居室，華麗無比。延之又申諭道：「汝宜善為，勿令後人笑汝拙呢！」竣又嘗晏起，甚至賓客盈門，尚未出見。延之往斥道：「汝在糞土中，升雲霄上，乃遽驕惰如此，怎能長久哩？」延之生平品行無甚可取，惟誡子數語，卻是治家格言。既而延之病卒，竣丁父懮，才閱一月，即起為右將軍，仍任丹陽尹。宋主奢淫自恣，竣欲沽名市直，屢有諍言，為宋主所隱恨。身且不正，安能正君？竣見言多不納，乞請外調，有詔徙為東揚州刺史。竣始知恩寵已衰，漸有懼意。尋遭母懮，送葬還都，偏為仇家所訐，說他怨望誹謗，宋主竟將竣列入誕案，誣稱與誕通謀，勒令自盡，妻子徙交州。復遙囑押解官吏，把他男口沈死江中，延之所言，果然盡驗。功成不退，往往罹禍。<br>　　&#24208;陵內史周朗，每上書言事，語多切直，宋王怒起，命傳送寧州，殺斃道旁。<br>　　到了大明五年，雍州刺史海陵王休茂，又復謀變，未成即死，休茂為宋主第十四弟，兄渾被誅，見本回上文。出代後任。司馬庾深之行府州事，因休茂年少，不令專決，府吏張伯超，得休茂寵，專恣不法，嘗遭深之呵責，伯超遂勸休茂殺死休之，建牙馳檄，徵兵作亂。參軍尹玄度潛結壯士，夜襲休茂，當場擒獲，斬首送建康，母蔡美人亦死。<br>　　義恭進位太宰，希宋主意旨，即把竟陵、海陵等作為話柄，申請裁抑諸王，不使出任邊州，且令絕賓客，禁甲兵。宋主意欲准奏，由侍中沈懷文固諫，方將此議擱起，但心中未免怏怏。懷文素與顏竣、周朗友善，竣、朗受誅，惟懷文猶進直言。宋主嘗召與語道：「竣若知有死日，也不敢向朕多嘴了。」懷文不答。<br>　　看官聽說！古來直臣正士，明知闇君不能受諫，只因一腔熱血，熬受不住，總要出去多言﹔況宋主駿好色好貨，好博好飲，好猜忌群下，好狎侮大臣，種種行止，皆失君道，試想庸中佼佼的沈懷文，怎能隱忍過去？每過旬日，總有一二本奏牘，數十句箴言，宋主始終逆耳，不願聽從。懷文又嘗偕侍臣入宴，宋主必使列座沈醉，互相嘲謔。獨懷文素不飲酒，又不喜戲言，宋主益恨他故意違旨，出為廣陵太守。大明六年正月，入都覲賀，事畢當還，因女病乞請展期，致掛彈章，奉旨免官。懷文請賣去京宅，返歸武康原籍，哪知益觸主怒，竟誣他還家謀變，下詔賜死。<br>　　朝中又少了一個直臣，於是正人短氣，奸佞揚鑣。兩戴一巢，內邀恩寵，外受贓賕，家累千金，門外成市。還有青冀刺史顏師伯，入為侍中，生平所長，莫如諛媚，朝夕入直，事事得宋主心。好算一個人才。宋主常與他作摴蒲戲，一擲得雉，自謂必勝，師伯獨一擲得盧，急得宋主失色，不意師伯善解上意，慌忙斂子道：「幾乎得盧。」遂自願認輸。待至罷博，師伯竟輸錢百萬緡，宋主大喜。君臣相博，成何體統！況師伯所輸之錢，試問從何處得來？平時對大臣言談，好涉戲謔，常呼光祿大夫王玄謨為老傖，僕射劉秀之為老慳，顏師伯為齴。齴系露齒的意義，師伯唇不包齒，故有此稱。此外長短肥瘦，各替他取一綽號。又嬖寵一崑崙奴，狀似崑崙國人，長大多力，令他執仗侍側，稍不愜意，便令他毆擊群臣。惟蔡興宗入朝，容儀嚴肅，頗為宋主所憚，不敢狎媟，且命與給事中袁粲，同為吏部尚書。有儀可象，其效如此！粲亦持正，吏治少清。惟宋主驕侈日甚，奢欲無度，土木被錦繡，賞賜傾庫藏，財用不足，想出一個斂取的方法，每經刺史二千石，卸職還都，輒限使獻奉，又召他入戲摴蒲，必將他宦囊餘積，悉數輸出，然後快意。彷彿無賴子所為。所得財物，又任情揮霍，因嫌宮殿狹小，特另造玉燭殿。壞高祖所居潛室，見&#29248;頭用土作障，壁上掛葛燈籠，麻繩拂，宋主瞧著，用鼻作嗤笑聲。侍中袁顗，有意諷諫，極稱高祖儉德，宋主反變色道：「田舍翁得此器用，已算是過度了！」試問汝是田舍翁何人？顗知話不投機，方才退去。<br>　　義恭自諸王被禍，日夕懮懼，他本兼領揚州刺史，因恐權重遭忌，一再表辭。宋主乃令次子西陽王子尚為揚州刺史，年未十齡。嗣又立第八子子鸞為新安王，領南徐州刺史，年僅六齡。鸞母殷淑儀，寵擅專房，見前回。鸞亦獨邀異數，怎奈紅顏命薄，天不假年，大明六年四月，殷淑儀一病身亡，惹得這位宋主駿，悲悼不休，如喪考妣。追冊淑儀為貴妃，予諡曰宣，埋玉龍山，立廟皇都。出葬時特給轀輬車，載奉靈柩，衛以虎賁班劍，導以鸞輅九旋，前後部羽葆鼓吹，幾比帝後發喪，還要炟赫。送喪人數，不下數千，外如公卿百官，內如嬪御六宮，無不排班執引，素服舉哀。宋主出南掖門，目送喪車，悲不自勝。何不去做孝子？因飭執事中謝莊，作哀策文。莊夙擅文才，援筆立就，說得非常哀豔，可泣可歌。宋主還宮偃臥，由內侍呈入哀誄，才閱數行，禁不住潸潸淚下。及全篇閱畢，起坐長歎道：「不謂當今復有此才！」說著，自己亦覺技癢，特擬漢武帝李夫人賦，追誄殷貴妃，語語悱惻，字字纏綿，但比那謝莊哀文，尚自覺弗如。當下將謝莊哀文頒發，勒石&#37816;墓，都下傳寫，紙墨價為之一昂。小子因限於篇幅，無暇錄述，但總結一詩道：<br><br>　　為昵私情益悼亡，穢聞欲蓋且彌彰﹔<br>　　傷心南郡猶知否？父死刀頭女盛喪！<br>　　宋主憶妃愛子，更進子鸞為司徒，加號撫軍，命謝莊為撫軍長史，令佐愛兒。好容易過了兩年，宋主駿也要歸天了。<br>　　欲知宋主何疾致死，且看下回聲明。<br>　　鄭伯克段於鄢，春秋不書弟賤段而甚鄭伯也，甚鄭伯之處心積慮成於殺也。宋竟陵王誕，罪不段若，而宋主駿之惎刻，則過於鄭莊，誕之反，實宋主駿激成之，雀鼠哀生，情殊可憫。及沈慶之攻克廣陵，復下詔屠城，雖經慶之諫阻，尚殺三千餘口，築為京觀，視骨肉如鯨鯢，不仁孰甚！且殺顏竣，戮周朗，賜沈懷文死，飾非拒諫，草菅人命，而獨嬖一從妹，寵一愛子，何薄於彼而厚於此耶？至若好博好財，有愧君道，蓋獨其失德之小事。古謂其父行劫，其子必且殺人，無怪子業之淫惡加甚也。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=17.htm>上一篇</a> &nbsp;&nbsp;&nbsp;&nbsp; <a href=19.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>