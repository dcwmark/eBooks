<html>
<head>
<title>開放文學--歷史通俗演義 - 南北史--第六十一回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=59.htm>上一篇</a> &nbsp;&nbsp;&nbsp;&nbsp; <a href=61.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第六十一回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>困梁宮君王餓死　攻湘州叔姪尋仇</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說侯景偽傳敕命，解散援軍，邵陵王綸等，大開軍事會議，推柳仲禮主決。綸語仲禮道：「今日事悉委將軍，請將軍酌定進止。」仲禮熟視不答，裴之高、王僧辯齊聲道：「將軍擁眾百萬，坐致宮闕淪沒，居心何忍！現只好竭力決戰，何必多疑！」仲禮竟無一言，諸軍遂陸續散歸。邵陵王綸，亦奔往會稽。仲禮及羊鴉仁、王僧辯、趙伯超等，並開營降景。僧辯既已主戰，奈何降賊！軍士莫不憤惋。仲禮入城，先往謁景，然後入見梁主。梁主絕不與言，退省乃父，柳津不禁大慟道：「汝非我子，何勞相見！」景遣仲禮歸司州，僧辯歸竟陵。<br>　　先是偽皇帝蕭正德，與景私約，入城後不得全二宮。及景已入城，正德亦引眾隨至，揮刀欲入宮中，偏宮門被景軍守住，不准放入。正德正要喧嚷，哪知景已傳示敕書，令他為侍中大司馬。他恨景負約，又平白地將皇帝革去，仍降做梁朝臣子，叫他如何不憤，如何不悔？當下易去帝服，進見梁主，且拜且泣。梁主口述古語道：「啜其泣矣，何嗟及矣！」見《詩經》。正德垂涕而出，懊喪欲絕。景卻格外防範，不使與聞朝事。一面囑前臨江太守董紹先，使齎敕文，往召南兗州刺史南康王會理。紹先帶去兵士，不滿二百人，並且連日饑疲，面有菜色。會理擁有州兵，士飽馬騰，僚佐說會理道：「景已陷京邑，欲先除諸藩，然後篡位，今若四方拒絕，立當&#28291;敗。王不如誅死紹先，發兵固守，倘慮兵力不足，盡可與魏連和，靜觀內變，奈何舉全州土地，輕資賊手呢？」會理道：「諸君心事，與我不同，天子年尊，受制賊虜，今有敕召我入朝，臣子怎得違背？且遠處江北，事業難成，不若身赴京都，就近圖賊，成功與否，聽諸天命。我志已決定了！」有兵有馬，尚不能討賊，難道赤手空拳還得成事麼？遂開城迎入紹先。紹先悉收文武部曲，鎧仗金帛，但遣會理單騎還都。及會理詣闕，由景授官侍中，兼中書令。會理暗思匡復，怎奈手無寸柄，如何成謀？只得過一日，算一日，徐俟機會罷了。<br>　　那湘東王繹出駐武城，始終不前。應前回。世子方等自都下馳歸，才知台城失守，索性退還江陵。信州刺史桂陽王慥，自西峽口入江陵城，擬待繹回議軍情，方還信州。適有雍州刺史張纘，貽繹密書，內稱河東欲襲江陵，岳陽亦與同謀，不可不防。嗣又由裨將朱榮，亦遣人走報，謂桂陽留此，無非與河東嶽陽，裡應外合。為這種種讒構，遂使君父大仇，置諸不顧，徒惹出一場叔姪的爭端來了。回應五十七回文字。雍州刺史岳陽王&#35431;，與湘州刺史河東王譽，統是昭明太子遺胤。&#35431;隱蓄異志，待亂圖功，梁主早有所聞，特令張纘往代。纘本刺湘州，自河東王譽入湘，纘輕譽少年，迎候多疏，為譽所恨，因留纘不遣。纘輕舟夜遁，欲赴雍州，又恐&#35431;不受代，左思右想，只有湘東王繹，尚是故交，不如逕赴江陵，勸繹除滅譽&#35431;。可巧繹出屯武城，留纘助守。當時兵馬倥傯，也無暇進陳私意，及援軍還鎮，樂得乘隙進讒，自快宿忿。朱榮與纘同黨，更欲翦除桂陽。繹向來多疑好猜，聞讒即信，便匆匆返至江陵。<br>　　桂陽王慥莫名其妙，上前相迎，片語未完，即由繹麾動左右，把慥拿下。慥問得何罪？繹責他勾通譽、&#35431;，不容慥辯明冤誣，自拔佩劍，把他頭顱砍去。死得冤苦。且遣人至漢口，說通戍將劉方貴，使襲襄陽，方貴系岳陽王&#35431;府司馬，本來受&#35431;差遣，引兵勤王，旋因湘東各軍，多半逗留，方貴亦勒兵不進。此次與繹連謀，將擬倒戈，忽由&#35431;傳令召還。方貴疑秘謀已泄，遂據住樊域，不受&#35431;命。&#35431;發兵往討方貴，方貴出戰被殺。樊城當然歸&#35431;。那湘東王繹尚未得信，贈纘厚資，令赴雍州。纘至大隄，始聞方貴戰死情狀，彼時不便折回，只好齎敕赴任。<br>　　&#35431;已得悉侯景入都，國家無主，哪裡還肯受代？暫令纘寓居城西白馬寺，並令偏將杜岸給纘道：「看岳陽情勢，不容使君，何勿且往西山，權時避禍。」纘信為真言，與岸結盟，自著婦人衣，乘青布輿，逃入西山。&#35431;討纘有名，即使岸引兵追躡，把纘擒歸。纘情願割發為僧，改名法纘，&#35431;含糊答應，但仍遣兵監守，不令他適。嗣是與繹有仇，專務私鬥，把國家事全然不睬，反使侯景得獨攬朝綱，任意橫行。<br>　　梁主衍受制侯景，非常懊悵。景薦宋子仙為司空，梁主道：「調和陰陽，須有特長，此種人物，怎得輕用！」景又欲使徒黨二人為便殿主帥，亦不見許。太子綱慮景銜恨，入宮泣陳，梁主叱道：「誰使汝來？若社稷有靈，終當克復﹔否則雖朝夕哭泣，亦屬何益！」太子乃惶遽出宮。景擅使部眾入直省中。或驅馬佩刀，出入宮廷。梁主偶有所見，不免叱問，直閤將軍周石珍，隨口答道：「這是侯丞相的甲士。」梁主籐目道：「什麼丞相！但叫侯景罷了。」口中倔強，亦屬無益。景備聞消息，當然挾嫌，遂遣私黨監視御膳，一切飲食，格外克損。梁主有所需索，輒不令進。自思衰年結局，弄到這般地步，哪得不悲從中來，終日懨懨，鬱極成病，遂至臥&#29248;不起，展轉呻吟。太子綱隨時入省，無非是以淚洗面，沒法可施。並因正妃王氏，甫經病歿，悼亡未畢，禁不住再遘父危。最可恨的是叛賊侯景，還不肯令御醫入治，但祝梁主早崩。就是太子出入，亦嘗派人偵察，不使自由。太子益生疑懼，特致湘東王繹密書，以幼子大圜相托，且自翦爪發，一並寄去。湘東王繹方與二姪為難，也不過虛與周旋，敷衍了事。太清三年五月上澣，梁主大漸，口中覺苦，索蜜不得，自呼荷荷，聲嘶力竭，痰喘交作，竟爾去世，享八十六歲。統計在位四十八年，改元七次。天監、普通、大通、中大通、大同、中大同、太清。<br>　　侯景秘不發喪，遷殯昭陽殿，但迎太子入永福省，使照常入朝。且使黨羽王偉、陳慶等陪伴太子，名為侍側，實是監督。太子只吞聲飲泣，不敢悲號。殿外文武，尚未知有大喪，直至五月下旬，景見內外無事，方才訃聞。把梓宮遷入太極殿中，奉太子綱即皇帝位，頒詔大赦。景屯朝堂，分兵守衛，並請嗣主覃恩，凡北人陷沒南方，充作奴僕，概令釋放。嗣主綱不得不從，他卻從中收錄，引為己用。未幾有詔命傳出，追諡故妃王氏為簡皇后，立宣城王大器為皇太子，封諸子大心為尋陽王，大款為江陵王，大臨為南海王，大連為南郡王，大春為安陸王，大成為山陽王，大封為宜都王。簡文首政，即以贈妻封子為急務，其志可知。命南康王會理為司空，兼尚書令。會理懦弱，雖是有心討賊，究竟不能制侯景。蕭正德為景所賣，密詔鄱陽王范，令帶兵入除首惡，偏傳書人為景所獲，立召正德對質，正德無言可答，被景驅入別室，將他絞死。死已晚矣。<br>　　景遣於子悅略吳郡，太守袁君正，舉郡降景，唯新城戍將戴僧遏，不肯從令。景又遣來亮入宛陵，宣城太守楊白華，誘亮入城，拿下處斬。御史中丞沈濬避難東歸，與吳興太守張嵊，會同討景。景令李賢明攻宣城，侯子鑒入吳郡。特派儀同三司宋子仙，經略東南，又授儀同三司郭元建為尚書僕射，領北道行台，總江北諸軍事。<br>　　永安侯蕭確見前回。材勇過人，自入都後，景愛他膂力，嘗引置左右。邵陵王綸，顧念私恩，屢遣密使往召，前時何故逼令入都？確語來使道：「侯景輕佻，一夫可制，我嘗欲手刃此賊，但苦無閒可乘，卿為我還啟家王，勿以確為念！」來使自去還報。確日伺景隙，輒思下手。可巧景召確同游鍾山，確借射鳥為名，拈弓搭矢，向景射去，不料用力過猛，弓弦陡絕，那箭乾拋至侯景馬前，突然自落。景知確存心不善，即揮動左右，將確拿住。確怒叱道：「我不能殺汝，汝即可殺我，我豈從賊為逆麼？」說著，項下已著了一刀，隕首畢命。南徐州刺史蕭淵藻因入援無功，又聞景將蕭邕出據京口，迫令解職，頓時氣憤填胸，疾病交作。或勸他出奔江北，淵藻歎道：「我位居台鉉，受眷特隆，既不能誅翦逆賊，正當同死，怎可投身異類，苟延殘喘呢！」嗣是累日不食，竟致喪生。<br>　　確與淵藻盡忠梁室，故特別表明。<br>　　鄱陽王范聞建康失守，復擬整軍入衛，僚佐進諫道：「今東魏已據壽陽，若大王移足，虜騎必進窺合肥，前賊未平，後城失守，豈非失計！不如待四方兵集，再議興師，進不失勤王，退可固根本，方算得兩全了。」范聞言也覺躊躇，果然東魏遣西兗州刺史李伯穆進逼合肥，又使魏收致書與范，勒讓合州。范方謀討侯景，不得已將合州割讓，又使二子勤廣往質東魏，乞師圖逆。自引戰士二萬人，出屯濡須，檄召上游各軍，一同進援，偏上游無一到來，東魏亦不聞出師，害得范進退彷徨，更兼糧食告罄，沒奈何沂流西上。到了樅陽，景發兵出屯姑熟，范將裴子悌率眾降景，范勢益孤。幸江州刺史尋陽王大心，貽書邀范，范乃趨詣江州，寓居湓城，尚向各鎮通書，&#24650;圖匡復。<br>　　湘東王繹因自稱奉得密詔，得假黃鉞，大都督中外諸軍事，承制封拜，集眾討景。一面徵兵湘州，遣使督促軍需。明是挑釁。湘州刺史河東王譽，已與湘東王有隙，自然不肯受命。繹即遣少子方矩，往代譽任，並令世子方等發兵護送。行至麻溪，被譽率眾邀擊，一場鏖鬥，方等敗死。方矩慌忙逃還，僥倖得了性命。<br>　　繹聞方等敗沒，毫無慼容。看官道是何因？原來方等生母徐妃，與繹不睦，繹眇一目，妃嘗為半面妝，居室俟繹，繹瞧見妃容，知她有意嘲笑，盛怒而出，所以累年不入妃房。妃妒而且淫，見有無寵的妾媵，始與接坐。或察知有娠，往往手刃致斃。平居無事，輒往寺院中焚香。荊州瑤光寺中，有一智遠道人，面目偉哲，為妃所愛，竟引與私通。嗣又見湘東幕僚暨季江，才貌翩翩，丰神楚楚，遂使心腹侍婢，導他入房，密與交歡。一對露水夫妻，比伉儷還要狎昵。季江嘗自歎道：「柏直狗，雖老猶能獵，蕭溧陽馬，雖老猶駿，徐娘雖老，猶尚多情。」那徐妃得了季江，起初原是我我卿卿，歡好無間，連智遠道人的舊情，也撇置腦後。後來復得見僚佐賀徽，面龐兒還要俊俏，又不免惹動情魔，想與同夢，煞是情敵。屢次遣婢勾引，徽卻尚知顧忌，不肯應命。徐妃想出一法，自往普賢尼寺，設詞召徽，徽只好前往。甫入禪林，即有二、三侍女，引入密室，妃已卸妝相待。一見徽面，好似珍寶一般，相偎相倚，並入歡幃。待至雲收雨散，起&#29248;整衣，特書白角枕為詩，互相倡和。詩中所述，無非是中冓私情，言之可丑，小子也不願錄述了。繹聞妃淫行，怒不可遏，便將她生平穢史，膀示大閤，且因此與方等有嫌。徒揚家醜。<br>　　方等戰死，繹毫不介意，置諸度外。會繹寵妃王氏生子，產後病逝，繹疑為徐妃下毒，逼令自盡，妃投井溺死。繹令將屍舁還徐氏，呼為出妻，&#27072;葬江陵瓦官寺側，才算泄恨。又遣竟陵太守王僧辯，與信州刺史鮑泉，出兵攻譽，限令即日就道。僧辯請略寬期限，繹召僧辯入問，聲色俱厲。且拔劍斲傷僧辯，牽系獄中，但令鮑泉往攻。<br>　　泉至湘州，譽出兵迎戰，為泉所敗，乃退保長沙，並向雍州乞援。岳陽王&#35431;，即留參軍蔡大寶守襄陽，自率騎卒二萬，逕攻江陵，遙救湘州。湘東王繹，很是驚慌，急召僚佐會議，大眾俱不知所答。適僧辯母為子謝罪，自陳無訓，繹乃給他良藥，療治僧辯，且遣左右至獄中問計。僧辯侃侃直陳，有條有理，經繹聞知，忙釋令出獄，面加慰勞，使為城中都督。急時抱佛腳。<br>　　&#35431;至江陵，設十三營，環攻江陵城。偏天公不肯做美，連宵大雨，平地水深四尺，累得&#35431;軍拖泥帶水，銳氣盡衰。新興太守杜崱，隨&#35431;攻城，繹與崱素有交誼，招使歸降，崱遂與兄岌岸弟幼安及兄子龕，入城降繹。岸願率五百騎襲襄陽，得繹允諾，遂晝夜兼行，距襄陽才三十里，城中始覺。蔡大寶亟奉&#35431;母龔氏，登城拒守，一面遣人報&#35431;，&#35431;慌忙退回，拋棄糧械金帛，不可勝計。張纘病足，&#35431;常加監束，載纘從軍，及倉猝奔還，恐為追兵所奪，把纘殺死，棄屍江中。杜岸聞&#35431;還援，亦奔往廣平，依兄南陽太守杜巘。&#35431;使將軍薛暉，追岸至廣平城下，乘勢圍攻。巘不能守，棄城遁走，岸為暉所獲，送往襄陽。&#35431;見了杜岸，好似殺父大仇，先用亂鞭擊面，使無完膚，再把他舌頭拔去，支解四體，烹諸鼎鑊。又斸發杜氏祖墓，焚骨揚灰，用頭顱為漆&#26880;。杜岸叛&#35431;，不為無罪，但如此處置，抑何殘忍！<br>　　湘東王繹既欲攻譽，又欲攻&#35431;，特使王僧辯赴長沙，逮回鮑泉，因他日久無功，意欲加誅，還是僧辯替他轉圜，令泉申啟具謝，始得免罪。自是攻譽一路，專屬僧辯，別遣司州刺史柳仲禮，出鎮竟陵，為圖&#35431;計。&#35431;恐不能自存，乃向西魏求救，願為附庸。西魏丞相宇文泰，欲乘勢經略江漢，樂得允許，即遣使至襄陽議約。&#35431;專務防繹，也顧不得甚麼妻孥，即命正妃王氏，與世子嶚，入質西魏，乞即濟師。宇文泰便遣開府儀同三司楊忠，都督三荊等十五州諸軍事，鎮守穰城。<br>　　適柳仲禮率眾趨襄陽，楊忠遂與行台僕射長孫儉，同擊仲禮，且分兵攻下義陽、隨郡，收降義陽太守馬伯符，拘住隨郡太守桓和，再進軍圍安陵。柳仲禮引兵還援，西魏將士，統請楊忠急攻安陸，休待仲禮還師。忠笑語道：「攻守勢殊，未易猝拔，若曠日勞兵，表裡受敵，更屬非計。我聞南人多習水軍，不習野戰，仲禮兵馬將至，我正好出他不意，用奇兵邀擊，彼怠我奮，一舉可克。既克仲禮，安陸不攻自下，諸城可傳檄自定了。」諸將士方才拜服。忠即選精騎二千，銜枚夜進，行至&#28468;頭，擇地伏著，專待仲禮到來。仲禮毫不防備，匆匆馳歸，一入伏中，魏兵齊起，仲禮部下，不戰已亂，最厲害的是遍設陷坑，無從顧避，但只聽得跌蹋聲，鐃鉤聲，鐵索聲，不到數時，已將仲禮部眾，一齊捆住。仲禮叫苦不迭，驀覺馬足不穩，也墜入坑中，被西魏兵手到擒來，縛住手足，似扛豬的抬將去了。早知如此，何不拚死拒景，還好掙些名節。<br>　　安陸守將馬岫，聞仲禮被擒，便開門出降。竟陵守將王叔孫，也知保守不住，同做了降將軍，於是漢東土地，盡入西魏。楊忠乘勝至石城，進逼江陵，湘東王繹急得不知所為。還是舍人庾恪願往說忠，為繹解懮。繹即令馳赴敵營。恪不慌不忙，至西魏營中，進見楊忠道：「湘東為叔，岳陽為姪，貴國助姪攻叔，如何能服天下？」忠答道：「汝言未嘗無理，但我軍前來，是征討不服，與叔姪無關。若湘東果願投誠，我即便退去了。」恪如言回報，繹乃遣舍人王孝祀，送子方略往質，卑辭求和。忠許與通好，當由繹親出歃血，加載盟書。略云：<br>　　魏以石城為封，梁以安陸為界，請同附庸，並送質子，貿遷有無，永敦鄰誼﹔有渝此盟，明神殛之！<br>　　盟畢，繹仍然還城，忠亦退去，江陵解嚴。繹得專心攻譽，發兵助攻長沙。譽向邵陵王綸處乞師。綸頗思往救，因恐兵糧不足，未敢輕率從事，乃寄書湘東王繹，勸他休兵。大致說是：<br>　　天時地利，不及人和，況乎手足股肱，豈可相害！今社稷危恥，創巨痛深，唯應剖心嚐膽，泣血枕戈，其餘小忿，或宜容貰，若外難未除，家禍仍構，料今訪古，未或不亡。夫征戰之理，唯求克勝，至於骨肉之戰，愈勝愈酷，捷則非功，敗則有喪，勞兵損義，虧失多矣。侯景之軍，所以未窺江外者，良為藩屏盤固，宗鎮強密，弟若陷洞庭，不戢兵刃，雍州疑迫，何以自安？必引進魏軍以求形援，弟若不安，家國去矣。必希解湘州之圍，存社稷之計，顧全大局，毋俟躊躇！<br>　　書去後，得繹複音，申陳譽惡，罪在不赦。綸擲書地上，慷慨流涕道：「天下事一敗至此！湘州若亡，我亦將葬身無地了！」已而河東王譽，守不住長沙城，意欲&#28291;圍出走，偏部將慕容華引僧辯入城。譽不及奔逃，竟為僧辯所執，譽語僧辯道：「勿即殺我，願一見七官！繹為梁主衍第七子，向呼七官。指出讒賊，死且無恨！」僧辯不許，把譽處斬，函首送江陵。湘東王繹還首歸葬，進僧辯為左衛將軍，兼侍中鎮西長史。<br>　　先是譽將敗時，引鏡照面，不見頭顱。又夜見長人據屋，兩手垂地，恍惚中被他抓住，噉臍暴痛，狂呼求救，始由左右入視，他已倒在地上，不省人事。好容易把他救醒，長人早已不知去向。未幾復見白狗如驢，竄出城外，亦無下落。譽已自知不祥，至是終為僧辯所殺。小子有詩歎道：<br><br>　　叔姪如何不並容，兵戈搆怨及同宗？<br>　　湘東推刃河東斃，首禍心腸亦太凶！<br>　　繹既攻克長沙，乃為梁主衍發喪，傳檄討景。欲知後事如何？試看下回便知。<br>　　湘東邵陵，皇子也，河東嶽陽，皇孫也，子視父難，竟養寇不討，遑問皇孫！梁主衍有此胤嗣，無或乎受制逆賊，終致餓死也。惟當時之最乏孝思者，莫若湘東。湘東初移檄入援，河東嶽陽，並皆聽命，乃出屯武城，逗留不進，發起者猶且如此，安能責及他人！且河東嶽陽，與湘東無纖芥嫌，乃以儉人之讒構，遽致骨肉之紛爭，君父之危，可以不顧，叔姪之釁，必欲相殘，試問湘東何心，乃倒行逆施若是乎！邵陵始勇終怯，不為無辜﹔然貽書湘東，詞多痛切，彼猶知為大局計，湘東視之，有愧多矣。河東殺方，釁由湘東，而河東之因是陷戮，吾且為彼呼冤﹔若桂陽王慥之被害，則正冤之尤冤者耳。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=59.htm>上一篇</a> &nbsp;&nbsp;&nbsp;&nbsp; <a href=61.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>