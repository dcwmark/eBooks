<html>
<head>
<title>開放文學--歷史通俗演義 - 南北史--第五十六回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=54.htm>上一篇</a> &nbsp;&nbsp;&nbsp;&nbsp; <a href=56.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第五十六回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>戰邙山宇文泰敗&#28291;　幸佛寺梁主衍捨身</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說西魏立柔然女鬱久閭氏為後，是大統四年間事。越年廢後乙弗氏，隨子戊出居秦州。又越年二月，柔然入犯，舉國南來，直抵夏州。西魏主寶炬，免不得遣使詰問，究為何事興兵？柔然主頭兵可汗，謂一國不能有二後，西魏故後尚存，將來仍擬復封，我女總要被黜，所以興師問罪云云。看官，試想柔然遠居塞外，如何曉得魏宮中情事？這無非是鬱久閭氏，聞知乙弗氏臨別，由西魏主囑她蓄髮，所以暗中懷妒，通報柔然，叫他興兵內逼，好把故後除去，免貽後患。西魏主寶炬，接得去使還報，躊躇了好多時，便歎息道：「豈有百萬番兵，為一女子大舉？但朕若不肯割愛，自招寇患，亦有何面目自見諸將帥呢！」外人要你殺妻，你便將愛妻殺卻，若叫你自殺，你將奈何？乃遣中常侍曹寵，齎手敕赴秦州，令乙弗氏自盡。乙弗氏灑淚，泣語曹寵道：「願至尊享千萬歲，天下康寧。我死無恨！」說著，召次子武都王戊至前，囑他後事。且令傳語皇太子，善事阿父，勿念生母，語多悽愴，慘不忍聞。左右皆垂涕失聲，莫能仰視。時乙弗氏已蓄髮鬑鬑，因復召僧供佛，再向佛像前落髮，始入室服毒，引被自覆而歿，年三十一。<br>　　當下鑿麥積崖為龕，殮棺告窆，柩將入穴，有二叢雲先入龕中。一滅一出，人皆詫為異事，後來號為寂陵。曹寵還都復命，西魏主又遣人報告柔然，頭兵可汗，乃引兵退去。<br>　　是年鬱久閭氏懷妊將產，居瑤華殿，輒聞狗吠聲，心甚不安。繼而臨盆坐蓐，胞久不下，毉巫相繼召集，或為診治，或為祈禱，鬱久閭氏惟雙睜鳳目，滿口譫言，忽言有盛飾婦人入室，忽言婦人立在&#29248;邊，用物擊我，毉巫皆無所見，都嚇得毛骨森豎，齒牙皆震。好容易產下一兒，那鬱久閭氏已兩目一翻，嗚呼哀哉，年只十六。當時宮禁內外，統說是故後為祟，因致產亡。容或有之。西魏主寶炬，命將遺骸安葬少陵原，不消細述。<br>　　東魏接連改元，始因南兗州獲得巨象，稱為禎祥。及改年元象，越年冊立高歡次女為皇后，營立新宮，復改元興和。禁民間立寺，改停年格，命百官就麟趾閣議定新制，號為麟趾格，頒敕施行。命侯景為吏部尚書，兼尚書僕射，出任河南大行台，隨機防禦。<br>　　適北豫州刺史高仲密，陰謀外叛。高歡遣將奚壽興代掌軍事，仲密竟執住壽興，通款西魏，以虎牢為贄儀。原來仲密為高敖曹次兄，見前。本來是忠事東魏，官拜御史中尉，遇事敢言，頗有直聲。嗣因與妻室反目，將妻休棄，遂致與妻舅崔暹有嫌。所選御史，均被暹排去，免不得怏怏失望，怨及朝廷。暹為高澄心腹，與澄同在鄴中，見五十四回。澄為大丞相世子，姊入為後，又娶東魏主妹馮翊公主為妻，真是元勛貴戚，權燄熏天。崔暹倚作黨援，當然是指揮如意，他妹被仲密休棄後，即由澄出為媒介，別嫁顯宦，格外備儀。仲密亦娶一繼妻李氏，美豔工文，澄借賀喜為名，親往審視，果然是丰姿綽約，比眾不同。嗣是暗地垂涎，伺仲密外出時，竟馳至高宅，挑誘李氏。李氏拒絕不從，澄竟用出強暴手段，硬脅李氏入室，為強姦計。當由高氏家人，飛報仲密，仲密踉蹌歸家，澄乃自去。李氏衣裳破裂，泣告仲密，仲密懷恨益深，遂乞請外調，出為北豫州刺史，挈眷赴鎮，潛通西魏。可巧高歡激變，索性明目張膽，背東歸西。仲密無故棄妻，惹出許多禍祟，這也自貽伊戚，不能盡咎他人。<br>　　高歡聞仲密叛去，事出崔暹，即召暹赴晉陽，將加死罪。如何不知子惡？暹忙向高澄乞憐，澄匿暹府中，浼人說歡，一再請免，歡乃宥暹不問。嗣聞西魏授仲密為侍中司徒，並由宇文泰督率諸軍，來收虎牢，且進圍河橋南城，歡因發兵十萬，親至河北，御宇文泰。泰退軍■上，令軍士駕舟，縱火上流，欲毀河橋。東魏將斛律金，使行台郎中張亮，用小艇百餘艘，阻截敵船，用鏈橫河，係以長鎖，釘住兩岸，敵人不得近橋，橋始獲全。歡渡河據邙山，依險立營，數日不進。泰在■曲留住輜重，乘夜襲歡，偵騎馳報歡營，歡笑道：「賊距我四十里，夤夜前來，必患饑渴，我正好以逸待勞呢。」乃整陣待著。候至黎明，泰軍果然馳到。歡將彭樂，不俟泰軍列陣，便率數千精騎，衝將過去。泰軍見歡有備，已是驚惶，更遇著驍勇善戰的彭樂，執著一桿長刀，左右亂劈，但見頭顱滾滾，飛擲空中，不由的旁觀股栗，紛紛逃回。泰亦只好退走。歡軍見彭樂得勝，統上前力追，殺死泰軍無數。彭樂且一馬當先，追至■上，踹入泰營，泰棄營再遁。西魏侍中大都督臨洮王元柬，蜀郡王元榮宗，江夏王元升，巨鹿王元闡，譙郡王元亮，詹事趙善等，倉猝不及遁逃，俱被擄去。泰正策馬西奔，忽背後有人大呼道：「黑獺休走！」泰急返顧，見一敵將威風凜凜，殺氣騰騰，禁不住一身冷汗，勉強按定了神，徐聲與語道：「汝非大將彭樂麼？從泰口中呼出彭樂，筆勢好不平。一個偉男子，可惜太呆，試想今日無我，明日豈尚有汝麼？何不急速還營，收取金寶！」彭樂聞言，也覺有理，遂停住不趕，泰得脫去。<br>　　樂還入泰營，得泰金帶一囊，攜去歸營。諸將各收軍還報，載歸甲仗，不可勝計。歡升帳記功，已有人報樂縱泰。及樂入帳復命，且行且呼道：「黑獺漏刃遁去，但已是破膽了！」歡不禁怒起，勃然離座道：「汝敢來欺我嗎？」樂本已心虛，慌忙伏地，歡親摔樂頭，三舉三下，拔出佩劍，置諸樂頸，責他私縱黑獺，並前日沙苑一役輕戰致敗的罪狀。樂囁嚅道：「願乞五千騎士，再為王擒取黑獺！」歡益怒叱道：「汝縱他使去，尚說好擒取麼？」說至此，又取劍欲斲，將下未下，共計三次。諸將已窺透歡意，均上前乞情，黑壓壓的跪滿座下。歡乃還座，令左右取絹三千匹，壓樂背上，樂兀自負住，不聞氣喘。歡又道：「有力不忠，也是徒然！今日饒汝，汝應自知前愆，效力贖罪！」樂連聲遵令，歡因命將絹卸下，仍賜與樂，不沒前驅的功勞。好權術。樂拜謝而退。<br>　　越日復與宇文泰交戰，泰自將中軍，領軍若干惠若干系複姓。為右軍，兩路夾擊歡軍，歡軍敗績，所有步卒，悉為泰軍所擒。歡落荒東走，隨員只有七人，後面追兵大至，都督尉興慶奮然道：「王速去！興慶腰佩百箭，尚足殺敵百人。」歡乃留興慶拒戰，縱轡急奔，興慶獨截追兵，矢盡而死。<br>　　泰料歡東奔不遠，更召健卒三千人，令執短兵，用賀拔勝為統將，再往追歡。勝與歡本來相識，執槊當先，竟得追及。歡見勝到來，驅馬急奔，勝率十三騎力趕，馳至數里，槊已及歡馬尾，便大呼道：「賀六渾！今日在賀拔破胡手中，誓必殺汝！」勝字破胡，故自稱表字。歡嚇得膽落，墜落馬下。勝正挺槊刺歡，不防坐馬一&#36471;，也將勝掀落塵埃。原來東魏將軍段韶正來救歡，見歡命在須臾，忙彎弓射勝，正中勝馬﹔因此勝亦僕地。及勝躍起，韶已馳至，扶歡上馬，向東逸去。勝易馬再追，復有東魏河州刺史劉洪徽，引兵攔阻，連射二矢，斃勝從騎二人。勝知不能得歡，便即長歎道：「今日不執弓矢，豈非天意！」泰遇彭樂，歡遇賀拔勝，終得脫免，不可謂非天意。乃引騎西還。<br>　　惟東魏騎兵尚能再戰，將軍耿令貴整眾復出，突入敵陣，鋒刃亂下，殺傷相繼。西魏將士不防有此回馬兵，多半懈怠，怎禁得令貴衝入，似虎似狼，霎時間旗靡轍亂。西魏將趙貴等禁遏不住，也俱回竄。宇文泰親自出拒，交戰數合，那東魏兵陸續攢集，氣勢甚銳，弄得泰亦無法攔阻，沒奈何策馬返奔。東魏兵鼓勇追躡，幸虧西魏將獨孤信、於謹等收集散卒，從後繞出，大呼殺賊，追兵也徬徨驚顧，倒退下去，西魏各軍，才得保全。若干惠且建旗鳴角，徐徐引還。<br>　　泰走入關中，屯兵渭上，歡進至陝城。泰使達奚武拒守，東魏行台郎中封子繪白歡道：「混一東西，正在今日。昔魏太祖平漢中，不乘勝取巴蜀，失在遲疑，後悔無及。願大王不以為疑！」歡點首稱善，集諸將會議進止。諸將多說野無青草，人馬疲瘦，不可遠追。歡乃收軍東歸，但令侯景等收復虎牢。<br>　　時高仲密亦隨泰入關，家屬尚在虎牢城內。留偏將魏光居守。宇文泰遣諜齎書，送給魏光，令他固守待援。中途為侯景所獲，搜得書札，改易數字，叫他速去。乃復將書發還，縱諜入城。光見書即夤夜遁走。景麾軍入城，捕得仲密妻子，解送鄴都。高澄得報，不禁喜出望外，忙盛服出城，往迎仲密後妻趙氏。待了半日，方見心上人兒，被軍士押至，花容慘澹，雲鬢蓬鬆，越覺可憐可愛，當即令軍士釋縛，載以良馬，導入都中私第，召集婢媼，替趙氏沐浴梳妝。到了黃昏，飲過交杯酒，摟入合歡&#29248;，絕處逢生的趙美人，身不由主，只得任他所為。從此仲密妻變作高澄妾，又另是一番天地了。千古艱難惟一死，傷心豈獨息夫人！<br>　　高歡因高乾有義勛，高敖曹死王事，家屬皆免連坐。尚有仲密幼弟季式，曾行晉州事，鎮守永安，至是先詣晉陽請罪，歡亦相待如初。惟高澄借父威勢，得升任大將軍，領中書監，移門下機事，總歸中書，文武賞罰，皆由澄主張。想是肉戰的功勞。侍中孫騰自恃為高澄父執，不肯敬澄。澄叱左右牽騰至階，築以刀環，使立門下。定州刺史庫狄乾，為澄姑夫，自定州入謁，立門下三日，始得相見。尚書令司馬子如，太師咸陽王坦，為澄心腹崔暹所劾，說他貪黷無厭，並削官爵。高歡反與鄴中諸貴書，略言兒年&#28613;長，公等不宜攖鋒，即如咸陽王司馬令兩人，皆我故交，同時獲罪，我尚不得相救，他人更不必論了。縱容兒子，一至於此。自是公卿以下，無不憚澄。澄又授崔暹為御史中尉，宋游道為尚書左丞。二人俱系高澄鷹犬，所有彈章，無不照行，或黜或死，幾難勝數。澄威權幾過乃父，東魏主善見，簡直是個木偶，毫無能力，徒擁虛名罷了。為北齊篡位張本。<br>　　西魏丞相宇文泰自邙山敗後，方憚東略，並且太師賀拔勝悔恨致疾，又復去世，國中失一大將，愈覺灰心。勝弟岳早被殺關中，見五十二回。兄允留官洛陽，為高歡所忌，閉置一室，竟致餓死。勝諸子亦多為歡所殺。勝既悔失歡，又痛覆家，因此不得永年。臨死時，自寫遺書致宇文泰，書中略云：「勝萬里杖策，歸身闕廷，每望與公掃除捕寇，不幸殞斃，微志不伸，死若有知，尚當魂飛賊庭，借報恩遇」等語。泰覽書流涕，表請贈勝為太宰，錄尚書事，予諡貞獻。賀拔氏三弟兄從此皆亡，後來賀拔岳子緯，納宇文泰女為妻，受封霍國公，得承宗祀，事且慢表。前段了過高仲密兄弟，此段了過賀拔勝兄弟，兩人關係較大，故特表明始末。<br>　　且說梁主衍中大通七年，復改元大同，江南無事，坐享承平。雖與北方屢有交涉，但北魏正東分西裂，無暇顧及江淮，且東魏與梁修和，邊境安寧，更覺得囊弓戢矢，四靜烽煙。梁主衍政躬多暇，竟欲皈依佛教，為參禪計。特在都下築一同泰寺，供設蓮座，寶相巍峨，殿宇弘敞，他即親幸寺中，設四部無遮大會，居然披服緇衣，趺坐蒲圃，扮做一個老和尚，自號三寶奴，叫做捨身為僧。尤可笑的是公卿以下，醵錢一億，納入寺中，替梁主贖身還宮。這種法制，好似從平康裡中彩來。既而又捨身同泰寺，仍然戴毘盧帽，穿黃袈裟，親升法座，為四部眾講涅槃經，說得天花亂墜，有條有理。其實統是佛學皮毛，未得大乘真諦。就使識得真諦，亦與治道無關。講畢以後，擬在寺中居住，不復還宮，再經群臣出錢奉贖，表請返駕。第一、二表還不肯從，三表乃許。做出甚麼鬼態！南印度僧菩提達摩，得悉梁朝重佛，從海路航至廣州。梁主聞有高僧到來，亟命地方有司，護送入都，召見內殿，賜他旁坐，且婉問道：「朕欲多造佛寺，寫經度僧，可有功德否？」達摩答道：「沒有甚麼功德，參禪不在形跡，須由靜生智，由智生明，從空寂中體會出來，方有功德可言！」梁主復道：「朕在華林園中，總集許多經典，高僧前來，可能為朕逐日講解，指誤覺迷否？」達摩微笑道：「佛學在心不在口，一落言論，仍非上乘，所以明心見性，自能成佛，不在區區經論呢。」確有至理。梁主被他兩番駁斥，反弄得啞口無言。達摩便起身告辭，梁主亦不挽留，由他自去。他乃渡江北行，至嵩山少林寺中，面壁十年，方才入寂，是為中國禪宗第一祖。弟子慧可承受衣缽，這卻是佛學真傳。<br>　　那梁主衍但尊俗僧慧約為師，親自受戒，並令太子王公以下，亦皆師事慧約，受戒至五萬人。究竟佛學弘旨，無一瞭解，徒然開口談經，閉口坐禪，有何益處？況且梁主是身為天子，一日萬幾，怎得無端佞佛，反將政事擱起？為這一誤，遂使朝綱廢弛，宵小弄權。賢相周舍、徐勉等，又相繼逝世。侍中朱異，尚書令何敬容，表裡用事。敬容還有些樸實，異才足濟奸，辯能惑主，任官三十年，廣納賄賂，蒙蔽宮廷，所有園宅玩好，飲膳聲色，均極華備。性又甚齊，不肯施捨，廚下珍羞腐爛，每月嘗棄十餘車。梁主衍卻非常寵眷，言聽計從，於是賞罰無章，隱生亂禍。並因梁主好佛，上行下效，士大夫爭向空談，不習武事。<br>　　丹陽處士陶弘景少年好學，有志養生，齊高帝蕭道成嘗召為諸王侍讀，雖應命入都，仍然謝絕交遊，不願與聞朝事，旋即上表辭祿，歸隱茅山。梁主衍早與相識，即位後通問不絕，大事必談，且勸令出山。弘景頗為獻替，惟終不就征，當時號為山中宰相。梁主每得復書，輒焚香虔受，遙申敬禮。太子綱未為儲貳時，曾出督南徐州，想望風彩，延弘景至後堂，談論數日，才許辭去。弘景年八十，得辟穀導引諸術，尚有壯容，又越五年乃歿。彌留時尚口占一詩道：「夷甫即晉王衍，任散誕，平叔善論空，平叔即晉何晏字。豈悟昭陽殿，遂作單於宮！」時人謂弘景此詩，明明是譏諷時事，且為侯景亂梁的預讖。可惜梁廷不悟，卒致大亂，梁主衍聞弘景喪訃，特贈中散大夫，諡曰貞白先生。前述達摩，此述陶弘景，畸人高士，亦必闡揚，是作者本意。<br>　　大同八年，安城郡民劉敬躬妖言惑眾，逐去郡吏蕭說，據郡造反。攻&#24208;陵，陷豫章，黨徒多至數萬，進逼新淦、柴桑。是由梁廷佞佛，感召出來。梁主第七子湘東王繹，方出為江州刺史，亟遣中兵參軍曹子郢，府司馬王僧辯，引兵往討。南方久弛兵革，甲士窳惰，幸僧辯頗有智計，劉敬躬眾皆烏合，因此一鼓蕩平。<br>　　交州刺史武林侯蕭諮，梁主從姪。苛暴失民心，郡民李賁糾眾為亂。諮不能御，由梁廷派遣高州刺史孫冏，新州刺史盧子雄，會師往援。適值春瘴方起，眾皆&#28291;歸，諮誣奏冏與子雄，通賊逗留，並皆賜死。子雄弟子略，為兄復仇，舉兵攻諮，諮奔廣州。高要太守陳霸先，召集精甲三千，剋日出討，大破子略，子略走死。霸先因功進直閤將軍。梁廷召諮還都，改任楊瞟為交州刺史，霸先署府司馬，進征李賁。賁方自稱越帝，創置百官，屯兵蘇歷江口，阻遏官軍。瞟推霸先為先鋒，直逼蘇歷江，拔去城柵，所向摧陷。賁走嘉寧城，轉奔典撤湖，俱被霸先攻入。再竄入屈獠洞中，由霸先諭令縛送，屈獠斬賁以獻，傳首建康，交州乃平。嗣是霸先威名，震耀南方。<br>　　霸先系吳興人，字興國，小字法生，自云為漢太邱長陳實後裔，少有大志，不事生產，及長乃涉獵史籍，好讀兵書，身長七尺五寸，日角龍顏，垂手過膝。梁主聞他狀貌過人，特令圖形以進，並因更造建功，除拜西江督護，兼高要太守，都督七郡軍事。陳霸先、王僧辯俱為後來重要人物，惟霸先後為陳祖，故敘述處詳略不同。小子有詩歎道：<br><br>　　盛衰倚伏本無常，佞佛容奸即兆亡﹔<br>　　亂世偃文只尚武，但能平賊便稱強。<br>　　欲知後事如何，且看下回再敘。<br>　　沙苑敗而高歡不復西行，邙山敗而宇文泰不復東出，分據之勢，自是遂定。要之歡、泰兩人，智力相埒，故忽勝忽敗，變幻靡常。惟歡性好色，縱子淫暴，邙山之戰，實自高澄釀成之。其得戰勝宇文，實出一時之僥倖，或者由宇文助叛，名義未正，故有此挫失，俾高氏得以幸勝耳。梁主衍安據江南，不乘兩魏相爭之際，修明政治，漸圖混一，乃迷信釋教，捨身佛寺，一任朱異擅權，紊亂朝紀，何其憒憒乃爾！夫梁主衍手造邦家，未始非一英武主，其所由誤入歧途，攻乎異端者，得毋鑒沈約之死，獲罪齊和，自省亦未免多疚，乃欲借佛教以圖懺悔耶！然而愚甚！然而謬甚！<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=54.htm>上一篇</a> &nbsp;&nbsp;&nbsp;&nbsp; <a href=56.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>