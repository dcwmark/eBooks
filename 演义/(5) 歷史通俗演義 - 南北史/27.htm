<html>
<head>
<title>開放文學--歷史通俗演義 - 南北史--第二十八回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=26.htm>上一篇</a> &nbsp;&nbsp;&nbsp;&nbsp; <a href=28.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第二十八回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>造孽緣孽兒自盡　全愚孝愚主終喪</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說巴東王子響，系齊主賾第四子，本出為豫章王嶷養兒。嶷早年無子，後來連生五男，乃命將子響還本，進封巴東王。永明七年，由江州刺史調鎮荊州，都督荊、襄、雍、梁、寧、南北秦七州軍事。子響少年好武，膂力絕人，能開四斛重硬弓。自選壯士六十人，被服甲冑，隨從左右。蒞鎮年餘，輒在內齋殺牛置酒，犒饗壯士，又令內人私作錦袍絳襖，與蠻人交易器仗。長史劉寅等，密表上聞。齊主賾遣使查問，子響拒不見面，先將劉寅等拿下，一一殺斃。朝使奔歸闕下，報明齊主，齊主當然動怒，即召將軍戴僧靜入朝，令他統兵萬人，往討子響。<br>　　僧靜奏道：「巴東王少年喜事，不知審慎，長史等亦操持太急，忿不思難，所以致此。試想天子兒過誤殺人，也沒有甚麼大罪，驟然遣軍西進，反致人情惶懼，恐非良策，還請陛下三思！」僧靜所奏，似是而非。齊主乃別遣衛尉胡諧之，游擊將軍尹略，中書舍人茹法亮，帶領甲仗數百人，馳往江陵，查捕群小，且傳詔道：「子響若束身來歸，當許保全生命。」<br>　　諧之等行至江津，築城燕尾洲，遺傳詔石伯兒，詣江陵城撫慰子響，子響閉門不納，但白服登城，呼語伯兒道：「天下豈有兒子叛父的道理？長史等捏造蜚言，負我太甚，所以將他殺死。我罪不過擅殺，便當單騎還闕，自請處分，何必築城相逼，欲捉我報功呢！」伯兒返報燕尾洲，尹略憤然道：「擅殺長史，罪已非輕，今又拒絕詔使，還好說是不反麼？」遂欲整眾攻城。子響聞報，乃殺牛具酒，遣使至燕尾洲犒軍。略將來使拘住，所有牛酒，悉委江流。太為造孽，所以速死。<br>　　子響又使人走告法亮，願見傳詔，法亮復把他拘系。於是子響怒起，灑淚誓眾，集得府州兵卒二千人，即令養士六十人為前導，從靈溪西渡，直薄燕尾洲，自與百餘人跨馬後隨，押著連臂弓數十張，接應前軍。尹略不管好歹，一聞叛兵馳至，即驅兵出敵，趨至堤上，正遇叛兵相值，不暇問答，便與交鋒，叛兵頭目王沖天，左手執盾，右手執刀，惡狠狠的向前衝突，略挺槍攔阻，才經數合，殺得略氣喘吁吁，臭汗直流。慌忙虛幌一槍，勒馬返奔，不防叛兵裡面，發出無數硬箭，沒頭沒腦的射來。略正叫苦不迭，忽聽見颼的一聲，那箭鏃已射著項後，貫入頸中，一時忍不住痛，暈落馬下。巧巧王沖天追到，順手一刀，剁作兩段。該死。餘眾死了一半，逃還一半。王沖天持盾陵城，茹法亮膽怯即奔，胡諧之亦棄城退走。燕尾洲的城壘，被王沖天毀去。<br>　　齊主賾接得敗報，再遣丹陽尹蕭順之，率軍討逆。順之為齊祖道成族弟，嘗從齊祖為軍副，所向有功。順之為梁主蕭衍父，故特別提明。石頭一役，黃回順流直下，由順之坐據朱雀橋，從容鎮定。回夙仰威名，始不敢進攻。補二十五回所未及。齊祖倚若左右手。賾為太子時，順之嘗至東宮問訊，豫章王嶷在側，賾指示道：「我家若非此翁，無以致今日！」及賾既嗣祚，頗相忌憚，故不使入居台輔，但封為臨鄉縣侯，授領軍將軍，兼丹陽尹。此次奉命西行，威聲先達，叛兵望風生畏，相率散去。王沖天也無能為力了。<br>　　子響知事不濟，自乘小艦赴建康。太子長懋，素忌子響，密與順之書，謂須早為了結，勿令生還。順之乃截住子響。子響窮蹙，進見順之，乞順之代為申訴，順之不許。又請隨詣闕前，自行請死，順之又不許。子響乃索紙筆，手書絕啟，托順之代呈，隨即解帶自經，年只二十三歲。其啟文中有云：<br>　　劉寅等入齋檢校，具如前啟。臣罪既山海，分甘斧鉞，奉敕遣胡諧之、茹法亮等，俯賜重勞，胡、茹竟無宣旨，便建旗入津，對城南岸，築城相逼。臣累遣書信，招呼法亮，乞白服相見，乃卒不見從，遂致群小惶怖，釀成攻戰，此臣之罪也。臣於是月二十五日，束身投軍，希還天闕，停宅一月，臣自取盡，可使齊代無殺子之譏，臣無逆父之謗，既不遂心，今便命盡。臨啟哽咽，知復何陳！<br>　　順之竄改數語，方才進呈，廷臣又奏絕子響屬籍，乃削奪爵邑，廢為庶人，改姓為蛸。餘黨依次搜捕，分別定罪，劉寅等統皆贈官。後來齊主賾游華林園，見一猿跳擲悲鳴，不覺奇詫起來。左右進言道：「猿子前日墜崖，竟致跌死，所以老猿如此哀鳴！」齊主賾覽物生感，禁不住悲從中來，太息淚下。先是高祖彌留，嘗戒賾道：「宋氏非骨肉相殘，他族怎得乘弊？汝宜知戒，勿忘予言！」賾涕泣受教，嗣位後待遇子弟，雖不甚苛刻，但亦未嘗相親。長沙王晃為南徐州刺史，罷職歸都，載還兵仗數百人，賾嘗禁諸王蓄養私仗，聞晃違命犯法，立欲科罪，虧得豫章王嶷頓首代請道：「晃罪原不足宥，但陛下當憶先朝，垂愛白象！」說至此，嗚咽不能成聲。賾亦泣下，乃擱置不提。白象系晃小字，最得父寵，故嶷有此言。武陵王&#26309;，嘗入宮侍宴，醉後伏地，冠上貂抄入肉柈。音槃，義亦相通。齊主賾笑道：「肉且污貂，豈不可惜！」鞍因醉忘情，率爾奏對道：「陛下未免愛羽毛，疏骨肉了！」齊主不禁變色，饒有怒容。既而游宴東田，諸王皆應召趨至，獨不聞召。豫章王嶷面請道：「風景頗佳，諸弟畢集，可惜只缺一武陵！」齊主賾乃宣鞍入宴，酒後命諸王賭射，連發數矢，無不中的。遂顧語四座道：「手法如何？」座間多半喝采，惟齊主有不悅狀，嶷已窺破隱情，即面白齊主道：「阿五平日，沒有這般善射，今日仰仗天威，所以發無不中。」好兄弟，我願崇拜之。齊主賾乃開顏為笑，暢飲而歸。補入此段，以表齊主賾之好猜。至子響縊死，不得喪葬，豫章王嶷復上疏乞請道：<br>　　臣聞將而必戮，炳自春秋，罄於甸人，著於經禮，猶懷不忍之言，尚有如倫之痛，豈不事因法往，情以恩留？故庶人蛸子響，識懷靡樹，見淪不逞，肆憤一朝，取陷凶德，遂使跡憐非孝，事近無君，身膏草野，未雲塞釁。但韔矢倒戈，歸罪司戮，即理原心，亦既迷而知返，釁骨不收，辜魂莫赦，撫今追往，載傷心目。伏願一下天矜，愛詔蛸氏，使得安兆末郊，旋窆餘麓，微列葦韔之容，薄申封樹之禮，豈僅窮骸被德，實且天下歸仁。臣屬忝皇枝，偏蒙友睦，以臣繼別未安，子響言承出命，提攜鞠養，撫恩成人。雖輟胤蕃條，歸體璇萼，循執之念不移，傳訓之憐何已？敢冒宸嚴，布此悲誠，涕泣上聞！<br>　　齊主賾始尚未許，嗣經嶷入宮申請，乃命將子響營葬，賜封魚復侯。嶷身長七尺八寸，善持容范，文物衛從，禮冠百僚。每出入殿省，人皆瞻仰，他卻深自斂抑，事上甚謹，對下亦恭，始終保全同氣，曲意周旋。每見父兄盛怒，輒婉言勸解，片語回天。乃父原是鍾愛，乃兄亦友愛日深，就是內外大臣，亦無一與忤，相率敬服。道成有此佳兒，卻是難得。<br>　　永明五年，嶷進位大司馬，至七年表求還第。有詔令嶷子子廉，代鎮東府，遇有軍國重事，常召入諮詢，或且就第與商。有時車駕出遊，必令嶷相隨。嶷妃庾氏有疾，內侍屢奉旨往省，及疾已漸瘳，齊主挈領妃嬪，統往嶷宅慶賀，且先敕外監道：「朕往大司馬第，不啻還家，汝等但當清道，不必屏除行人。」既至嶷第，趨入後堂，張樂設飲，歡宴終日。嶷執&#24053;上壽，且語齊主道：「古來頌祝聖壽，嘗謂壽如南山，就是世俗相沿，亦必稱皇帝萬歲，愚以為言近虛浮，反欠切實，如臣所懷，願陛下壽享百年，意亦足了！」齊主笑道：「百年何可必得，但教東西一百，便足濟事。」嶷矍然道：「陛下年逾大衍，臣年亦將半百，百歲已周，怕不能再過百年麼？」齊主亦自覺失言，一笑而罷。飲至月上更催，方率宮人還宮。<br>　　偏齊主酒後率詞，竟同摽語。轉瞬間為永明十年，嶷正四十九歲，忽然抱病，病且日甚，齊主屢往問視，遍召名醫診治，無如壽數已盡，藥石難回。長子子廉，次子子恪，侍疾在側，嶷顧語道：「人生在世，本無常境，我年已老，死不為夭，但望汝兄弟共相勉厲，篤睦為先，才有優劣，位有通塞，運有富貧，這是理數使然，不必強求，若天道有靈，汝等各自修立，便足保全世祚。勤學行，守基業，治閨庭，尚閒素，如此自無懮患。聖主儲君及諸親賢，當不以我死易情，我死後喪葬從儉，祭祀毋豐，我雖才愧古人，頗不以遺財為累，所餘薄資，汝有弟未婚，有妹未嫁，可量力辦理。後事甚多，不能盡告，汝兄弟依理而行，我死亦瞑目了！」遺訓足傳後世。子廉等垂淚受教。嶷又申述己意，命子廉草遺啟道：<br>　　臣自嬰今患，亟降天臨。醫走術官，泉開藏府，慈寵優渥，備極人臣。臣生年疾迫，遽陰無幾，願陛下審賢與善，極壽蒼昊，強德納和，為億兆御。臣命違昌數，奄奪恩憐，長辭明世，伏涕嗚咽！<br>　　啟奏草就，齊主又自來省視，握手欷歔。嶷略說數語，無非是啟中大意。齊主尚囑他保重，流涕自去。傍晚又枉駕過問，嶷已口不能言，對著齊主一喘而終。齊主悲不自勝，掩面還宮。越宿即下詔道：<br>　　寵章所以表德，禮秩所以紀功，慎終追遠，前王之盛策，累行酬庸，列代之通誥。故使持節都督揚、南徐二州諸軍事大司馬、領太子太傅揚州牧豫章王嶷，體道秉哲，經仁緯義，挺清譽於弱齡，發韶風於早日，締綸霸業之初，翼贊皇基之始，孝睦著於鄉閭，忠諒彰乎邦邑。及秉德論道，總牧神甸，七教必荷，六府咸理，振風潤雨，無愆於時候，恤民拯物，有篤於矜懷。雍容廊廟之華，儀形列郡之觀，神凝自遠，具瞻允集。朕友於之深，情兼家國，方授以神圖，委諸廟勝。緝頌九弦，陪禪五嶽。天不憖遺，奄焉薨逝，哀痛傷惜，震慟乎厥心。今先遠戒期，寅謀襲吉，宜加茂典以&#24650;徽猷，可贈假黃鉞都督中外諸軍事揚州牧，具九服錫命之禮，侍中大司馬太傅王如故。給九旒鸞輅，黃屋左纛，虎賁班劍百人，轀輬車前後部羽葆鼓吹葬送，儀依漢東平獻王故事，以示朕不忘勛親之至意。<br>　　嶷歿後第庫無現錢，一切喪葬費用，皆由國庫支給，原不消說。齊主又月給現錢百萬，贍養子孫，並賜諡文獻。自夏經秋，內廷不舉樂，不設宴，好算君臣兄弟，善始善終了。原是叔世所罕聞。是年授司徒竟陵王子良為尚書令，領揚州刺史，更命西昌侯蕭鸞為尚書左僕射。鸞系齊祖道成兄子。父即始安王道生，道生早歿，鸞年尚幼，為叔父所撫養。宋泰豫元年，出為安吉令，頗有吏才，升明中累遷淮南、宣城二郡太守。齊建元二年，封西昌侯，調郢州刺史。永明元年入為侍中，領驍騎將軍，至是復擢為尚書左僕射，漸漸的位高望重，專制朝權。這且待後再表。隱伏一案。<br>　　且說魏主宏秉性孝謹，事無大小，悉稟命慈闈。宏本後宮李夫人所出，由馮太后撫養成人。見二十三回。宏為太子，李夫人依例賜死，宏終不知為誰氏所生，但從幼隨著太后馮氏，視祖母如生母一般，所以乃父遇害，越覺孝順太后。太后馮氏，已尊為太皇太后，臨朝稱制，樂得恣行威福，任意歡娛。尚書王睿，出入闈闥，不數年便為宰輔，加封至中山王，賞賜無算，已而睿死，賜諡立廟，令文士作誄，約百餘篇。秘書令李衝，是太后第二情夫，密加賜齎，也不可勝紀。宦官王琚、張溳、符承祖等，送暖迎新，非常得寵，自微閹拔為大官，居然得拜爵崇封。<br>　　太后自知內行不謹，常令權閹偵察內外，遇有謗言醜語，立刻捕至，也不關白魏主，便即殺斃。青州刺史南郡王李惠，為魏主宏母舅，所歷各郡，頗有政聲，只不合評謗宮闈，致為馮太后所聞，竟誣他謀逆，屠戮全家。惟待遇勛舊，恩禮不衰。就使寵臣有過，亦不肯少恕，動加箠楚，多至百餘，少亦數十。不過性無宿憾，過必罰，功必賞，往往昨日受刑，明日升官，所以人無怨言，反願效死。這是英雄手段。<br>　　中書令光祿大夫高允，歷事五朝，出入三省，居官五十餘年，資望最隆，年逾九十，因老乞歸。馮太后懷念老成，仍用安車征至平城，拜為中書監，特命乘車入殿，朝賀不拜，且使他申定律令。允老眼無花，按律審刑，折衷至當，嘗慨然歎道：「刑獄為人命所系，不容輕忽。古稱至德如&#33263;陶，明刑弼教，應無枉濫，後嗣子孫，英六先亡。況在常人，可不再三審慎麼！」馮太后代主下詔，謂允家貧養薄，飭傳樂部十人，五日一詣允第奏樂娛允，朝哺給膳，朔望致牛酒，月給衣服綿絹，入見備幾杖。垂問政事，允知無不言。魏主宏太和十一年，允病歿都城，年九十八，追贈司空，予諡曰文。<br>　　越三年馮太后病殂，年四十九。魏主宏哀毀過禮，勺飲不入口，約有五日。何不使李衝等殉葬。群臣上章固諫，始進一粥，王公表請依例塋葬，魏主宏有詔答道：「奉侍梓宮，猶希彷彿，山陵遷厝，尚未忍聞！」王公等又復固請，乃奉葬永固陵。太尉榮陽王拓跋宏，申請勉抑至情，循行舊典。魏主宏又道：「祖宗志在武略，未遑修文，朕仰稟聖訓，思習古道，論時比事，與先世不同。況聖人制禮，卒哭變服，奪情以漸，今甫及旬日，即從吉服，豈非有違古禮麼？」秘書丞李彪道：「漢明德馬後，保養章帝，後崩後葬不淹旬，旋即從吉，章帝不受譏，明德不損名，願陛下垂察！」魏主宏復道：「朕眷戀衰絰，情所未忍，並非矯飾沽名，且公卿嘗稱四海晏安，禮樂日新，可以參美唐、虞，今乃苦奪朕志，使朕不得逾魏、晉，究是何意？」群臣尚未及答，魏主宏申說道：「朕聞高宗諒闇，三年不言，若不許朕衰絰視事，理應拱默禮&#24208;，委政&#20898;宰，二事惟公卿所擇！」尚書游明根對道：「淵默不言，大政將曠，仰順聖心，請從衰服！」魏主宏嗚咽道：「朕處不言地位，不應如此喋喋﹔但公卿欲奪朕情，遂至煩言，追念慈恩，叫朕如何釋念哩！」說至此，號哭而入。顧小失大，迂愚可笑。<br>　　群臣亦流涕退出。<br>　　既而有詔頒發，決行期年衰服，近臣亦皆服衰，外臣得變服就練，七品以下，除服從吉，於是公卿以下，莫敢異議，追諡太皇太后，為文明太后，且屢次謁祭永固陵。<br>　　越年元旦，魏主宏乃臨朝聽政。看官，你道魏主宏這般孝思，究竟是大孝呢，還是小孝呢？想看官閱過上文，應知馮太后這般行為，不該出此孝孫，小子也無容評斷了。不貶之貶，尤甚於貶。<br>　　齊主蕭賾，特派散騎常侍裴昭明，侍郎謝竣，如魏弔喪，意欲朝服行事。魏命著作郎成淹，據經辯駁。昭明等無詞可答，乃改易弔服，魏亦命散騎常侍李彪，隨使報聘。既至齊廷，齊為置宴設樂，彪固辭道：「主上孝思罔極，興墜正失，朝臣雖除衰絰，尚是素服從事，使臣何敢仰叨盛貺呢！」齊主見他盡禮，頗加器重，因撤樂留飲，館待數日。及彪陛辭北還，車駕親送至瑯琊城，且命群臣賦詩，作為嘉寵。彪亦申謝而去。嗣是南北又復通使，彪六次往返，均不辱命。那魏主宏卻有心復古，正祀典，作明堂，營太廟，週年祥祭，易服終哭，謁永固陵，哀瘠殊甚。<br>　　先是馮太后在日，忌宏英敏，恐於己不利，嘗在嚴寒時候，幽諸空室，絕食三日，意欲把他廢立，還幸朝右大臣，上疏切諫，因得釋出。嗣又由權閹暗中讒構，致宏無故受杖，宏竟毫不介意。<br>　　及喪已逾期，還是哭泣不休，魏臣多退有後言。可巧隆冬大旱，兼遇大風，司空穆亮，借此進諫。謂天子父天母地，子或過哀，父母亦必不歡，今和氣不應，未始非過哀所致，願陛下襲輕裘，御常膳，庶使天人交慶云云。魏主宏卻下詔辯駁，說是孝悌至行，無所不通。今飄風旱氣，是由誠慕未深，不能格天，所言咎本過哀，殊為未解等語。<br>　　馮太后嘗欲家世貴寵，簡選馮熙二女，充入掖廷。後宮林氏，生皇子恂，魏主宏擬廢去故例，不令林氏自盡，獨馮太后不肯俯允，迫令依舊施行。恂尚未得立儲，林氏卻先勒死。到了太和十七年，魏主終喪，始知生母為李夫人，追尊為思皇后，並冊諡故妃林氏為貞皇后。惟總不忘馮氏舊恩，續立馮熙次女為皇后，長女為昭儀。昭儀系是庶出，所以妹尊姊卑。只是娥眉爭寵，狐媚工讒，免不得要搗亂宮闈了。小子有詩歎道：<br><br>　　背父忘仇已不倫，哪堪更爾顧私情？<br>　　國風敝笱貽譏久，二女如何再近身！<br>　　北朝方隱構內釁，南朝又迭報大喪。欲知一切情形，待至下回申敘。<br>　　子響非真好叛者，誤在任性好殺，不明是非。戴僧靜謂其忿不思難，固也。謂天子兒殺人，無甚大罪，則其言實謬。法為天下共守之法，豈人主所得而私廢乎？茹法亮、尹略等，又激動兵戈，致子響身罹大戮，投繯自盡，不足為冤。但齊主賾縱容於先，抑勒於後，失君臣之義，傷父子之情，感猿興悲，嗟何及哉！豫章王嶷，仁恕廉謹，德望冠時，史家以嶷比周公，原為過譽。惟庸中佼佼，鐵中錚錚，叔季有此人，應當崇拜，亟表揚之以風後世，亦尚論者應有事耳。魏馮太后親弒上皇，律以不共戴天之義，嗣主宏應負深仇﹔況穢瀆宮闈，淫亂禁掖，拘而廢之，亦為通變達權之舉。顧乃生盡孝養，沒盡哀思，祖父不可忘，君父獨可忘乎？忘君不忠，忘父不孝，忠孝已乖，反與仇人而事之，淫後而尊之，可已不已，不可已而已，斯其所以為蠻夷之孝也夫！<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=26.htm>上一篇</a> &nbsp;&nbsp;&nbsp;&nbsp; <a href=28.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>