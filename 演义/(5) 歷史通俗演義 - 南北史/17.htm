<html>
<head>
<title>開放文學--歷史通俗演義 - 南北史--第十八回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=16.htm>上一篇</a> &nbsp;&nbsp;&nbsp;&nbsp; <a href=18.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第十八回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>犯上興兵一敗塗地　誅叔納妹隻手瞞天</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說南平王鑠，與義恭等還入建康，雖得進位司空，但因歸義最遲，終為宋主駿所忌。鑠亦常懷懮懼，寤寐不安，夜眠時或嘗驚起，與家人絮談，語多荒謬，及神志清醒，始自覺為失魂。一日食中遇毒，竟爾暴亡。當時統說由宋主所使，將他毒斃，表面上追贈司徒，總算掩飾過去。<br>　　越年就是宋主駿元年，年號孝建。才經一月，江州復起亂事，免不得又要興師。自宋主駿入都定位，凡被劭拘禁諸子，及義宣諸兒，當然放出。立長子子業為皇太子，並封義宣子愷為南譙王。義宣固辭，乃降封愷為宜陽縣王，愷兄弟有十六人，姊妹亦多，或隨義宣就藩，或留住都中。義宣受宋主駿命，兼鎮揚州，他卻不願內任，情願還鎮荊州。宋主駿准如所請。義宣陛辭而去，所留都中子女，仍然居京邸中。<br>　　宋主駿年才三八，膂力方剛，正是振作有為的時候，偏他有一種好色的奇癖。好色亦是常情，不得目為奇癖。無論親疏貴賤，但教有幾分姿色，被他瞧著，便要召入御幸，不肯放鬆。路太后居顯陽殿中，內外命婦，及宗室諸女，免不得進去朝謁，駿乘間闖入，選美評嬌，一經合意，便引她入宮，迫令侍寢。有時竟在太后房內，配演幾出龍鳳緣。太后溺愛得很，聽令胡鬧，不加禁止，因此丑聲外達，喧傳都中。<br>　　義宣諸女曾出入宮門，有幾個生得一貌如花，被宋主駿瞧著，也不管她是從姊從妹，竟做了春秋時候的齊襄公。義宣女不好推脫，只好勉遵聖旨，也湊成了第二、三個魯文姜。天下事若要不知，除非莫為，漸漸的傳到義宣耳中。看官！你想這義宣恨不恨呢？女為帝妃，何必生恨！<br>　　會雍州刺史臧質調任江州，自謂功高賞薄，陰蓄異圖，聞義宣懷恨宋主，遂遣心腹往謁義宣，齎投密書。略云：<br>　　自來負不賞之功，挾震主之威者，保全能有幾人！今萬物繫心於公，聲聞已著，見機不作，將為他人所先。若命魯爽、徐遺寶驅西北精兵，來屯江上，質率沅江樓船，為公前驅，已得天下之半。公以八州之眾，徐進而臨之，雖韓、白韓信、白起。復生，不能為建康計矣。且少主失德，聞於道路，沈慶之。柳元景。諸將，亦我之故人，誰肯為少主盡力者？夫不可留者年也，不可失者時也，質常恐溘先朝露，不得展其膂力，為公掃除。再或蹉跎，悔將無及，願明公熟思之！義宣得書，反覆覽誦，不免心動。質系臧皇后從子，臧皇后見前。與義宣為中表兄弟，質女為義宣子彩妻，更做了兒女親家，戚誼纏綿，深相投契，此次怨及宋主，又是不謀而合，義宣總道他有幾分把握，自然多信少疑。還有諮議參軍蔡超，司馬竺超民等，希圖富貴。統勸義宣乘時舉事，如質所言，義宣乃復書如約。<br>　　時魯爽為豫州刺史，素與義宣交好，亦與質相往來。兗州刺史徐遺寶，向為荊州部將，義宣即遣使分報二人，密約秋季舉兵，爽方被酒，未曾聽明來使傳言，即日調集將士，首先發難。私造法服登壇，自號建平元年。遺寶亦整兵向彭城。爽弟瑜在建康，聞信奔至爽處。瑜弟弘為質府佐，有詔令質收捕。質執住詔使，也即舉兵，一面報知義宣，促令會師。<br>　　義宣出鎮荊州，先後共計十年，雖然兵強財富，但欲稱戈犯闕，期在秋涼。驀聞魯爽、臧質，先期發難，自己勢成騎虎，不得不倉猝起應。只因師出無名，不得不與質互商，想出一條入清君側的話柄，各奉一表，傳達建康。宣義自稱都督中外諸軍事，置左右長史司馬，使僚佐上箋稱名，加魯爽為征北將軍。爽送所造輿服至江陵，使征北府戶曹投義宣版文，有云：丞相劉今補天子，名義宣，車騎臧今補丞相，名質，皆版到奉行。義宣瞧著，很加詫異。我亦驚疑。復貽書臧質，密令注意。質意圖籠絡，特加魯弘為輔國將軍，令戍大雷。義宣亦遣諮議參軍劉湛之，率萬人助弘，並召司州刺史魯秀，欲使為湛之後繼。秀至江陵，入見義宣，彼此問答片時，即出府太息道：「我兄誤我，乃與癡人作賊，這遭要身敗家亡了！」<br>　　既知義宣不足恃，何不另求自全之計？<br>　　宋主駿聞義宣發難，恐他兵力盛強，不能抵敵，乃與諸王大臣商議，為讓位計，擬奉乘輿法物，往迎義宣。竟陵王誕勸阻道：「兵來將擋，火來水滅，況義宣犯上作亂，無幸成理，奈何持此座與人！」宋主乃止，命大司馬江夏王義恭，作書勸諭義宣，歷陳禍福。義宣不報，於是授領軍將軍柳元景為撫軍將軍，兼雍州刺史，左衛將軍王玄謨為豫州刺史，安北司馬夏侯祖歡為兗州刺史，安北將軍蕭思話為江州刺史。四將一齊會集，即令元景為統帥，往討義宣、臧質及魯爽。<br>　　雍州刺史朱修之得義宣檄文，佯為聯絡，暗中卻通使建康，願共討逆。宋廷本慮他趨附義宣，所以令元景兼刺雍州，既得修之密報，當然復諭獎勉，調他為荊州刺史。益州刺史劉秀之，斬義宣使，遣中兵參軍韋崧，率萬人襲江陵。義宣尚未聞知，命臧、魯兩軍先發，自督部眾十萬，出發江津，舳艫達數十里。授子慆為輔國將軍，與左司馬竺超民，留鎮江陵，檄朱修之出兵接應。修之已輸誠宋室，哪裡還肯發兵？義宣始知修之懷貳，特遣魯秀為雍州刺史，分兵萬人，令他北攻修之。<br>　　王玄謨聞秀北去，不由的心喜道：「魯秀不來，一臧質怕他甚麼！」遂進兵扼守梁山。冀州刺史垣護之，系徐遺寶姊夫，遺寶邀護之同反，護之不從，且與夏侯祖歡約擊遺寶，遺寶方進襲彭城，長史明胤預先防備，擊退遺寶，並與祖歡、護之合軍，夾擊湖陸。遺寶保守不住，焚城出走，奔投魯爽。兗州叛兵已了。<br>　　爽引兵直趨歷陽，與臧質水陸俱下。殿中將軍沈靈賜，奉元景將令，帶著百舸，游弋南陵，正值臧質前鋒徐慶安，率艦東來，靈賜即掩殺過去。可巧遇著東風，順勢逆擊，把慶安坐船擠翻，慶安覆入水中，由靈賜指麾勇夫，解衣泅水，得將慶安擒住，回軍報功。臧質聞慶安被擒，怒氣直衝，驅艦急進，逕抵梁山。王玄謨扼守多日，營柵甚固，質猛攻不下，乃夾岸立營，與玄謨相拒，且促義宣從速援應。義宣自江津啟行，突遇大風暴起，幾至覆舟，尚幸駛入中夏口，始得無恙。已兆死讖。<br>　　好容易到了尋陽，留待臧、魯二軍消息。既得臧質來書，便撥劉湛之率兵助質，又督軍進駐蕪湖。質復進攻梁山，順流直上，得拔西壘。守將鬍子友等迎戰失利，棄壘東渡，往就玄謨，玄謨忙向柳元景告急。元景正屯兵姑熟，急遣精兵助玄謨，命在梁山遍懸旗幟，張皇聲勢。又令偏將鄭琨、武念出戍南浦，為梁山後蔽，果然臧質派將龐法起，率眾數千，來擊梁山後面，冤冤相湊，與琨、念碰著。一場廝殺，法起大敗，墮斃水中。<br>　　時左軍將軍薛安都，龍驤將軍宗越，往戍歷陽，截擊魯爽，斬爽先行楊胡興。爽不能進，留駐大峴，使弟瑜屯守小峴，作為犄角。宋廷特簡鎮軍將軍沈慶之，出督歷陽將士，奮力進討。慶之系百戰老將，為爽所憚，且因糧食將盡，麾兵徐退，自率親軍斷後，從大峴趨往小峴。兄弟相見，杯酒敘情，總道是官軍未至，可以放心暢飲，不防薛安都帶著輕騎，倍道追來，直至小峴營前。爽與瑜方才得悉，倉皇出戰，隊伍未齊，爽已飲得醉意醺醺，不顧好歹，盡管向前亂闖，兜頭碰著薛安都，挺刃欲戰，偏偏骨軟筋酥，抬手不起。但聽得一聲大喝，已被安都一槍刺倒，墮落馬下。安都部將范雙，從旁閃出，梟爽首級。爽眾大&#28291;，瑜亦走死。安都追至壽陽，沈慶之繼至，壽陽城內，只有一個徐遺寶，怎能支持？便棄城往奔東海，為土人所殺。豫州叛眾又了。<br>　　兗、豫二州，俱已蕩平，爽係累世將家，驍勇善戰，號萬人敵，一經授首，頓使義宣、臧質，心膽皆驚。沈慶之又將爽首齎送義宣，義宣益懼。勉強到了梁山，與質相晤，質獻上一策，請義宣攻梁山，自率萬人趨石頭，義宣遲疑未決。原來江夏王義恭，屢與義宣通書，謂質少無美行，不可輕信。實是離間之計。因此義宣懷疑。劉湛之又密白義宣道：「質求前驅，志不可測，不如合攻梁山，待已告克，然後東進，方保萬全。」義宣遂不從質議，只令質進攻東城。<br>　　那時薛安都、宗越等，均已馳至梁山，垣護之亦至，王玄謨慷慨誓師，督眾大戰。薛安都、宗越，並馬出壘，分作兩翼，俟質眾登岸，即衝殺過去。安都攻質東南，一槍刺死劉湛之，宗越攻質西北，亦殺斃賊黨數十人。質招架不住，只好退走，紛紛登舟，回馳西岸。不防垣護之從中流殺來，因風縱火，煙燄蔽江。質眾大亂，走投無路，各舟又多延燃，燒死溺死等人，不計其數。可謂水火既濟。<br>　　義宣在西岸遙望，正在著急，那垣護之、薛安都、宗越各軍，已乘勝殺來，嚇得不知所措，即駛船西走，餘眾四&#28291;。臧質亦單舸遁去，梁山所遺賊砦﹔統被官軍毀盡，內外解嚴。質奔還尋陽，欲與義宣計事，偏義宣已先經過，不及入城，但命將臧彩妻室，接取了去，即義宣女。一同西奔。質知尋陽難守，毀去府舍，挈了妓妾，奔往西陽。太守魯方平，閉門不納，轉趨武昌，也遇著一碗閉門羹。日暮途窮，無處存身，沒奈何竇入南湖，彩蓮為食。未幾有追兵到來，他自匿水中，用荷覆頭，止露一鼻。忽為追將鄭俱兒望見，射了一箭，直透心胸。既而兵刃交加，腸胃盡出，梟首送建康。江州叛首又了。<br>　　義宣奔至江夏，欲趨巴陵，遣人往探，返報巴陵有益州軍，不得已回入逕口，步向江陵。眾散且盡，左右只十數人，沿途乞食，又患腳痛。好幾日始至江陵郭外，遣人報知竺超民，超民乃率眾出迎。義宣見了超民，且泣且語，備述敗狀。超民恐眾心變動，慌忙勸阻，義宣左右顧望，又見魯秀亦在，驚問底細，方知秀為朱修之殺敗，走回江陵。不如意事常八九，可與人言無二三，沒奈何垂頭喪氣，偕超民等同入城中。親吏翟靈寶，謁過義宣，便即進言道：「今荊州兵甲，不下萬人，尚可一戰，請殿下撫問將佐，但說臧質違令致敗，現特治兵繕甲，再作後圖。從前漢高百敗，終成大業，怎知他日不轉敗為勝，化家為國呢！」義宣依議召慰將佐，也照了靈寶所說，對眾曉諭。他本來口吃舌短，如期期艾艾相似，語不成詞。此次又倉皇誓眾，更屬蹇澀得很，及說到漢高百敗一語，他竟忙中有錯，誤作項羽千敗。語言都不清楚，記憶又甚薄弱，乃想入做皇帝，真是癡人！大眾都忍不住笑，各變做掩口葫蘆。義宣始覺錯說，禁不住兩頰生紅，返身入內，竟不復出。<br>　　魯秀、竺超民等尚欲收拾餘燼，更圖一決，叵奈義宣昏沮，腹心皆&#28291;，所有城中將弁，多悄悄遁去。魯秀知不可為，因即北行。義宣聞秀已北去，亦欲隨往，急令愛妾五人，各扮男裝，自與子慆帶著佩刀，攜著乾糧，前導後擁，跨馬而出。但見城中兵民四擾，白刃交橫，又不覺驚惶無措，嚇落馬下。真正沒用傢伙。還虧竺超民隨送在後，把他扶起，送出城外，復將自己乘馬，授與義宣，乃揖別還城，閉門自守。義宣出城數里，並不見有魯秀，隨身將吏，又皆逃散，單剩子慆一人，愛妾五人，黃門二人，舉目蒼涼，如何就道？不得已折回江陵，天色已晚，叩城不應，乃轉趨南郡空廨，荒宿一宵。無&#29248;席地，待至天明，遣黃門通報超民。超民已變初意，竟給他敝車一乘，載送至刺奸獄中。義宣入獄，坐地長歎道：<br>「臧質老奴，誤我至此！」似你這般癡人，叩不為臧質所誤，恐亦未必長生。嗣由獄吏遣出五妾，不令同居，義宣大慟道：「常日說苦，尚非真苦，今日分別，才算是苦！」<br>　　那魯秀本擬奔魏，途次從卒盡散，單剩了一個光身，不便北赴，也只好還向江陵。到了城下，城上守兵，彎弓競射，秀急忙趨避，背後已中一箭，自覺逃生無路，投濠溺斃。守兵出城取首，傳送都中，詔令左僕射劉延孫至荊、江二州，旌別枉直，分行誅賞。且由大司馬義恭，與荊州刺史朱修之，叫他馳入江陵，令義宣自行處治。書未及達，修之已入江陵城，殺死義宣及子慆，並同黨蔡超、顏樂之、徐壽之﹔就是竺超民亦不能免罪，一並伏誅。義宣有子十八人，兩子早死，尚餘十六子，由宋廷一一逮捕，俱令自盡。臧質子孫，亦悉數誅夷。豫章太守任薈之，臨川內史劉懷之，鄱陽太守杜仲儒，並坐質黨，同時處斬。加封沈慶之為鎮北大將軍，柳元景為驃騎將軍，均授開府儀同三司。餘如王玄謨以下，皆遷升有差。<br>　　先是晉室東遷，以揚州為京畿，荊、江二州為外藩，揚州出粟帛，荊、江二州出甲兵，各使大將鎮守。宋因晉舊，規制不改。宋主駿懲前毖後，謂各鎮將帥，一再叛亂，無非由地大兵多所致，遂令劉延孫分土析疆，划揚州、浙東五郡，為東揚州，置治會稽，並由荊、湘、江、豫四州中，划出八郡，號為郢州，置治江夏，撤去南蠻校尉，把戍兵移居建康，荊、揚二鎮，坐是削弱，但從此地力虛耗，緩急難資。太傅義恭，見宋主志在集權，不欲柄歸臣下，乃請將錄尚書事職銜，就此撤銷，且裁損王侯車服器用，樂舞制度，共計九條。宋主自然准奏，尚因王侯儀制，裁抑未盡，更令有司加添十五條，共計二十四條，嗣是威福獨專，隱然有言莫予違的狀況。<br>　　沈慶之功高望重，恐遭主忌，年紀又已滿七十，乃告老乞休，宋主不許，慶之入朝固請道：「張良名賢，漢高且許他恬退，如臣衰庸，尚有何用？願乞賜骸骨，永感聖恩！」宋主仍面加慰留。經慶之叩頭力請，繼以涕泣，乃授慶之為始興公，罷職就第。柳元景亦辭去開府，遷官南兗州刺史，留衛京師，朝右諸臣，見義恭及沈、柳兩人，尚且斂抑懼罪，哪個還敢趾高氣揚？大家屏足重息，兢兢自守。就使宮廷有重大情事，也不敢進諫，個個做了仗馬寒蟬。不意庸才如駿，卻有這番專制手段。<br>　　宋主駿樂得放肆，除循例視朝外，每日在後宮宴飲，狎褻無度。前時義宣諸女，雖得仰承雨露，尚不過暗地偷歡，未嘗列為嬪御，至此由宋主召令入宮，公然排入妃嬙，追歡取樂。只是姊妹花中，性情模樣，略有不同，有一個生得姿容纖冶，體態苗條，面似芙蕖，腰似楊柳，水汪汪的一雙媚眼，勾魂動魄，脆生生的一副嬌喉，曼音悅耳，癡人生此嬌女恰也難得。引得這位宋主駿，當作活寶貝看待，日夕相依，寵傾後宮。幾度春風，結下珠胎，竟得產一麟兒，取名子鸞，排行第八，宋主越加喜歡，拜為淑儀。但究竟是個從妹，不便直說出去，他托言是殷琰家人，入義宣家，由義宣家，沒入掖廷。俗語有雲，張冠李戴，明明是個義宣女，冒充殷氏家人，封號殷淑儀，這真叫作張冠李戴呢。小子有詩歎道：<br><br>　　自古人君戒色荒，況兼從妹備嬪嬙﹔<br>　　冠裳顛倒同禽獸，國未亡時禮已亡。<br>　　中冓醜聞總難掩飾，當時謗言四起，又惹出一場鬩牆的大釁來了。欲知後事，且看下回。<br>　　宋武七男，少帝、文帝，為臣子所廢弒，義真、義康，先後受戮，義季不壽，所存者僅義恭、義宣耳。義宣討逆有功，受封南郡，方諸姬旦，幾無多讓。曩令始終不貳，安鎮荊州，則以懿親而作外藩，幾何不與國同體也。乃始而誅逆，繼且為逆，輕率如臧質，狂躁如魯爽，引為同黨，率爾揭竿，乃知向之躬與討逆者，第為一時之僥倖，至此則情態畢露，似醉似癡。聖狂之界，只判幾希。能討逆則足媲元聖﹔一為逆則即屬癡人，身名兩敗，家族誅夷，非不幸也，宜也。然義宣啟釁之由，始自宋主駿之淫及己女，義宣敗而女為淑儀，寵擅專房，女無恥，男無行，易劉為殷，欲蓋彌彰，其得保全首領以歿也，何其幸歟！然骨肉相殘，人禽無辨，禍不及身，必及子孫：閱者於此，足以觀因果焉。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 南北史 </a>>> </font></td>
     <td width="60%" align=right><a href=16.htm>上一篇</a> &nbsp;&nbsp;&nbsp;&nbsp; <a href=18.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>