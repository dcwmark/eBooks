<html>
<head>
<title>開放文學--秦朝野史--第二十七回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      秦朝野史 </a>>> </font></td>
     <td width="60%" align=right><a href=25.htm>上一篇</a> &nbsp;&nbsp;&nbsp;&nbsp; <a href=27.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第二十七回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>入關中約法三章　屯新安坑卒廿萬</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　話說沛公自嶢關大破秦兵，一路長驅無阻，遂於漢元年冬十月，大軍到得灞上。秦王子嬰聞信，計無所出，沛公先使人招其出降，子嬰只得應允。遂乘坐素車白馬，用紐帶係在頸上，奉著天子符璽，投降軹道之旁。可憐子嬰身為秦王，僅得四十六日，秦國由此遂亡。<br>　　沛公既受子嬰之降，眾將中有請將子嬰殺死者，沛公道：「當初懷王所以遣我入秦者，本因我能寬容之故，況人已投降而又殺之，此甚不祥之事。」遂不允其請，將子嬰交與官吏看管，自己引兵西入咸陽，直到秦宮之中。沛公見宮室之壯麗，帷帳之華美，狗馬珍玩之多，妖妃美女之眾，已是心醉。又命開了府庫，入內觀覽，但見金玉錦繡，奇珍異寶，五光十色，不計其數。內有數種最為奇異，列記於下：<br>　　青玉五技燈：此燈用青玉琢成幡龍盤屈之狀，高七尺五寸，口中銜燈，以火點燈，滿身鱗甲皆動，如星光萬點，照滿一室。<br>　　銅人奏樂：此為銅鑄之人十二個，列坐一筵，座高三尺，銅人手中各執琴、築、笙、竽等樂器，皆用花彩點綴，形狀儼如生人。筵下有銅管二個，伸出後面，皆高數尺，管口向上，一管中空，一管內有一繩，粗如人指，使一人口吹空管，一人以指紐轉其繩，立時眾樂皆作，其音與真樂無異。<br>　　璠璵之樂：此係一琴，長六尺，土安十三弦，有二十六徽，皆用七寶飾之。上有銘曰：璠璠之樂。<br>　　昭華之琯：以玉為管，長二尺三寸，上有二十六孔，人若吹之，則見管上有山林隱約、車馬絡繹相連不絕之像，吹息之後，亦不復見。上有銘曰：昭華之琯。<br>　　照膽鏡：此鏡為長方形，廣四尺，高五尺九寸，表裡通明，人直來照之，其影倒見。若以手捫心而來，則見腹中腸胃五臟，歷歷可觀，毫無隔礙。遇有內病，掩心照之，能知病之所在，又女子若有邪淫之心，則膽張心動，秦始皇常用以照宮人，見膽張心動者，立命殺之。<br>　　沛公見秦宮十分富麗，不覺心中大動，便想住宿其中。旁有樊噲挺身近前，直向沛公說道：「公本意欲得天下？還是欲為富翁？此等奢華之物，害得秦國滅亡，公要此物有何用處？望急回灞上，勿留宮中。」沛公此時已為財色所迷，不肯聽受。張良見沛公不聽樊噲之言，又進說道：「秦國所為無道，故公得至此地。公此來本為天下除暴，弔民伐罪，理宜縞素。今初入咸陽，便學亡秦，安享其樂，是助桀為虐也！且良藥苦口，宜於疾病；忠言逆耳，利於行事。望公聽從樊噲之言。」沛公大悟，乃將宮室府庫，一概封起，回兵駐在灞上。<br>　　沛公部下諸將隨從沛公到得咸陽，見沛公入了秦宮，各人亦爭先走到各處官署，開起府庫，將所有金帛財物，分取一空。獨有蕭何一人，卻入秦丞相府內，收取緊要圖籍、文書。後來沛公得知天下情形，凡地方險要、戶口多少、風氣強弱等，了如指掌，由此破滅群雄，統一天下，皆是蕭何之力，畢竟蕭何見解與眾不同。<br>　　沛公回到灞上，立即遣人召集各縣父老豪傑到來。沛公便向眾人說道：「父老苦秦苛法久矣！誹謗者誅及三族，聚語者罪至斬首。吾與各國起兵攻秦，立有契約，先入關者，立之為王，吾先入關，當為關中之王。今與父老立約，吾之法律不過三章：殺人者死；傷人及盜竊財物，按其輕重多少，分別定罪。此外，一切秦法，盡皆除去。所有官吏人民，按諸如故。須知吾此來乃為父老除害，並無侵犯，切勿驚恐。至吾所以回至灞上，乃待各國兵至，共定契約耳。」一班父老豪傑聽了沛公之語，人人歡喜異常，拜謝沛公，各各回縣，通知本處人民知悉。沛公又因地方廣闊，鄉僻人民或未周知，分遣多人隨同各地方官吏，巡行各鄉邑，到處曉諭。於是，秦地人民個個大喜，爭先備辦牛羊酒食，此一起，彼一起，送到軍營，獻與軍士享用。沛公又一概辭謝，不肯收受，說是：「倉中米粟甚多，軍士日食並非缺少，不欲使人民破費。」人民聞得，更加歡喜，只怕沛公不為秦王。<br>　　秦自商鞅變法，專尚嚴酷，累代相承，只有加重。人民一舉一動，往往觸犯刑禁，束縛壓制，日在湯火之中，已有一百五十餘年之久。今沛公三言兩語，竟將苛法一概廢除，如魚脫網，如鳥出籠，人民始知生人之樂。此種感激情形，真是永久不忘！沛公之得天下，便由此立了基礎。堪笑秦代君相，枉費許多精神，虐待人民，卻留此人情賣與沛公，成就漢家三百年天下！<br>　　原來沛公心想：「自己首先入關，已合了懷王之約，早晚穩作秦地之王。」故用種種手段，固結民心。忽然一日，有人來向沛公說道：「秦地富足，十倍於天下，又兼形勢強固。今聞章邯已降項羽，項羽立之為雍王，許以關中之地，不日，項羽率領各國之兵到來，恐公不能據有此地。今當急遣兵堅守函谷關，不許各國之兵入關，再召集關中之兵以拒之。」沛公依言，也不與張良計議，立即遣兵守關，誰知竟由此惹出禍來。當日沛公軍到灞上之時，項羽正領兵由河南前進，十一月行至新安地方，忽演出一場慘禍。<br>　　先是秦滅六國，天下統一之後，各國官吏士卒因徭役屯戌，行過關中，秦地官吏兵卒，以為此是亡國遺民，與俘虜無異，多不以禮看待。各國官吏士卒當時只得忍氣吞聲，過後心中自然懷恨。此次恰遇秦兵投降各國，真是天道循環，冤家路窄。於是各國將士趁勢報復，以為汝等降卒，本是俘虜，照古代習慣，俘虜即是奴隸，遂把秦國將卒看同奴隸一般，使他服役，動不動還要責罵鞭打。秦國將卒受此凌辱，雖然無可奈何，心中著實不服，便私自商議道：「章將軍等哄騙我輩降了各國，如今若能入關破秦，固是大妙。設或不能，各國之兵將吾輩擄掠東歸，秦又將吾輩父母、妻、子盡行殺死，如何是好？吾輩必須預先打算。」<br>　　一時秦兵議論紛紛，傳入各國將軍耳中，齊來告知項羽。項羽遂喚英布、蒲將軍密謀道：「秦國投降將士，人數尚多，其心不服，到得函谷關，彼等若不聽號令，事勢危矣！今不如一概殺死，單與章邯、司馬欣、董翳三人人秦。」於是項羽命英布、蒲將軍率兵乘著昏夜，不曾提防，竟將秦國將卒二十萬餘人，全數坑死新安城南。<br>　　項羽既坑秦兵，遂前進至函谷關。聞沛公已定關中，關門有兵把守，心中大怒，使英布領兵攻破。十二月，項羽兵進至戲地，要與沛公為難，算是六國滅秦到此成功。劉、項戰爭，又從此起手。欲知如何，且聽下回分解。<br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      秦朝野史 </a>>> </font></td>
     <td width="60%" align=right><a href=25.htm>上一篇</a> &nbsp;&nbsp;&nbsp;&nbsp; <a href=27.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>