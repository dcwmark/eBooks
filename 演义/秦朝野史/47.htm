<html>
<head>
<title>開放文學--秦朝野史--第四十八回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      秦朝野史 </a>>> </font></td>
     <td width="60%" align=right><a href=46.htm>上一篇</a> &nbsp;&nbsp;&nbsp;&nbsp; 本書完 &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第四十八回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>楚霸王烏江殞身　漢高祖汜陽即位</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　話說項王率領騎隊八百餘人，脫出重圍，隨行軍士，一路陸續逃走。直至淮水河邊，覓得船隻，渡過對岸。回顧部下，只剩了百餘人！又前行半日，到了陰陵，忽然迷失道路。瞥見路旁有一農夫，項王上前向之問路。農夫見是項王，知道兵敗逃走，心恨其人平日暴虐，便想騙其陷入絕地，不能走脫。於是故意指著左邊說道：「可由此路前進。」項王信以為實，策馬前進，行了數里，卻遇一個大湖，橫住去路。項王方知受欺，重復折回原處，覓路行到東城，隨身僅餘二十八騎。<br>　　此時灌嬰率領馬兵五千隨後追到。項王自知眾寡懸殊，不能逃脫，因對部下二十八人道：「吾自起兵，至今八年，身經大小七十餘戰，未曾一次敗北，所擋必破，所擊必服，遂至稱霸天下。豈料，今晚困於此！此乃上天有意亡我，非我不能取勝！今日固當決一死戰。但諸君觀我必當突圍斬將，三次勝敵，使諸君知乃天亡我，非用兵之罪！」項王言罷，乃引二十八騎，上一小山，布成圓陣，各執兵器向處。<br>　　漢兵追到，將山圍住。項王對部下道：「諸君看我斬其一將。」遂命二十八騎分為四隊，四面直馳下山，約定：「同到山之東邊取齊，再分作三處駐紮。」於是，項王大聲一呼，二十八騎一齊大呼，縱馬馳下。<br>　　漢兵素畏項王，今見楚軍四面馳下，也不知項王所在，盡皆退避，裂開一條道路，讓楚軍殺出。項王趁勢斬了一員漢將，突出圍外。漢騎將楊喜見項王走脫，便策馬追趕。項王正行之間，聞得後面鸞鈴聲響，知是有人來追，急回過頭來，大喝一聲。楊喜只顧向前追趕，不提防被項王一喝，直如迅雷震耳，魂飛魄散，連著坐下戰馬，都受大驚，一直倒退數里之遠！項王到得山東，果然會合部下，分作三處。漢兵追來，不知項王究在何處？也將兵分為三隊，一齊圍住。項王又衝出圍來，斬了漢軍一員都尉，殺兵士數十人，救出兩處部兵，復聚一處。點算二十八騎，僅失去兩騎。項王對部下道：「吾言何如？」部下盡皆心服，齊答道：「大王之言果驗！」後人因名其山為「四潰山」。<br>　　項王遂引部下到了烏江之旁，意欲渡江。恰遇烏江亭長遣人撐船，泊在岸邊。見項王到來，便迎住說道：「江東雖小，地方千里，人眾數十萬，亦足立國稱王，望大王速即渡江。今惟臣有一船，漢兵縱使迫到，無船可渡，大王儘管放心。」項王見亭長甜言蜜語，情形可疑，暗想：「莫非設計誘我上船，趁勢擒住，獻與漢王邀功？我若被擒，不惟失卻身分，而且玷了名聲，豈可落他圈套！但我若露出遲疑之狀，被他看破，不免笑我膽怯。為今之計，惟有設詞謝絕。」項王因含笑對亭長道：「天既亡我，我何必渡！況我率領江東子弟八千人，渡江西行，如今竟無一人隨我回家。縱使江東父兄見我可憐，奉我為王，我更有何面目與之相見？又縱使父兄並不責問，我心獨不慚愧？」說罷，長歎一聲，指著坐下騅馬，對亭長道：「吾騎此馬已歷五年，臨陣戰爭，所向無敵，曾一日行千里之路，今不忍殺之！吾知汝乃忠厚長者，故特賜汝。」說罷，跳下馬來，將馬交付亭長。又命部下二十六人，盡皆下馬步行。<br>　　項王見追兵已近，令部下各持短兵接戰。項王奮勇廝殺，漢兵遇著便死。此一陣，連殺漢兵數百人，項王身亦受傷十餘處。自知力竭，便欲尋個自盡。卻望見漢軍騎司馬呂馬童，說道：「汝豈非吾之故友乎？」呂馬童聞說，望了項王一面，用手指示與王翳道：「此乃項王也！」項王因對呂馬童道：「吾聞漢王懸出賞格，得我頭者，賜金千斤，邑萬戶。吾因汝是故友，今特賣個人情與汝。」說罷，拔劍自刎而死。王翳乖覺，驟馬取了項王首級。漢兵見項王已死，一擁上前，各想分取項王屍身，邀得重賞。彼爭此奪，自相殺死數十人。項王肢體，竟被分為四段。<br>　　楊喜、呂馬童、呂勝、楊武四人，各得一段，齊向漢王報功。漢王命五人各將所得首級、肢體湊合一處，驗得果是項王全身，於是將懸賞萬戶之地，分為五國，封五人皆為列侯。<br>　　此時，垓下楚軍聞項王身死，楚將季布、鍾離昧二人易服逃去，餘人皆來投降。內有楚將丁公，自恃前在彭城曾經放走漢王，留下人情，以為：「此次漢王見我，定加優待」，遂到漢營求見。誰知，漢王一見丁公，記起前事，即喝令左右將丁公捆綁，巡行各營一周，說是：「丁公為臣不忠，以致項王失了天下。」因命將丁公斬首示眾，使後來為人臣者，勿學丁公模樣。漢王既斬丁公，其餘降將，一律授以官職，命人安撫楚地各城。各城守將，聞風盡皆歸服，只有魯城堅守不下。漢王大怒，自引大軍圍之，欲待城破，屠其人民。忽聞得圍城之中猶有弦歌讀書之聲，因轉念道：「魯乃禮義之國，或者不知項王果死，故特盡忠堅守？」遂令人持項王首級，與城上人觀看。城上認是項王之頭，方始開城迎降。<br>　　漢王因懷王初封項羽為魯公，此次項羽死後，魯地又最後降，遂命收拾項王屍身，用魯公禮葬於谷城。漢王親自設祭，哭泣盡哀而去。所有項氏支屬，一概不誅。內中項伯等四人，有功於漢，皆封為列侯，賜姓劉氏。至今河南河陽縣有項羽墓。又安徽和縣東北烏江浦，有西楚霸王廟。清人黃景仁有《烏江弔項羽》詩道：<br>　　憤王遺像黯承塵，已事空悲五裂身。<br>　　百二山河銷赤炬，八千子弟走青磷。<br>　　好尋鬼母揮餘淚，自有獅兒作替人。<br>　　王氣東南來尚早，不須亭長在江濱。<br>　　項王已死，各國皆已歸漢。惟有臨江王共尉，乃共敖之子，嗣父為王，不肯來降，漢王遣劉賈領兵討平之。漢王自由魯地回到定陶，馳入韓信營中，再奪其軍。因下令道：「義帝無後，新定楚地無人鎮撫，齊王韓信熟悉楚國風俗，茲立韓信為楚王，據有淮北之地，建都下邳。立彭越為梁王，據有魏地，建都定陶。又，韓王信前在滎陽為楚兵所擒，後得逃歸，仍立為韓王，封以潁川之地。」並下令大赦天下。漢五年春正月，各國國王相聚會議，欲尊漢王為皇帝，遂上疏道：<br>　　楚王韓信，韓王信，淮南王英布，粱王彭越，故衡山王吳芮，趙王張耳，燕王臧荼，昧死再拜上言大王陛下。先時，秦為無道，天下誅之，大王先入關中，降秦王，存亡繼絕，以安萬民。功盛德厚，又加惠於諸侯王，有功者皆得分地，而位號同等，無上下之別，何以表著功德，傳示後世！謹昧死再拜上帝尊號。<br>　　漢王見疏，推讓道：「寡人聞『帝號惟賢者始得有之』。今諸侯王皆推寡人，寡人何以克當？！」諸侯王皆道：「大王起細微，滅亂秦，誅不義，平定天下，德施四海，宜居帝位，天下幸甚！」漢王道：「既承諸侯王厚意，寡人敢不從命！」於是，諸侯王及太尉盧綰等三百人，與博士叔孫通，議定即位禮節。擇二月甲午日，漢王即皇帝位於汜水之陽，是為漢高祖。下沼追尊劉媼為「昭靈夫人」，立王后呂氏為皇后；太子為皇太子。封故衡山王吳芮為長沙王；故越王無諸為閩越王。命諸侯王各自罷兵歸國，高祖自率群臣，定都洛陽。<br>　　自從陳勝起兵，天下大亂八年，至此復歸統一，成立漢家三百年基業。後人有詩詠道：<br>　　秦皇雄武並六國，欲立萬世帝王業。<br>　　銷兵鑄鋸也亂萌，焚書坑儒積威劫。<br>　　築城萬里北防胡，戍兵五嶺南平粵。<br>　　域中馳道幾周游，海上仙山勞夢結。<br>　　平吞涇渭起阿房，更鑒驪山營墓穴。<br>　　一朝命盡沙丘宮，奄豎生心謀篡奪。<br>　　泉合魚燭肉未寒，篝火狐嗚難先發。<br>　　亡秦豈必定胡人，張楚何期由戍卒。<br>　　一夫袒臂萬方應，星火涓流勢莫遏。<br>　　望夷昏主已亡身，軹道降王終屈膝。<br>　　環樓綺殿一炬收，金鳧銀雁駢車出。<br>　　沐猴霸王思歸鄉，斬蛇帝子恨失職。<br>　　登壇國士一軍驚，傳檄三秦期月克。<br>　　龍爭大野苦未休，鹿逐中原更誰得。<br>　　百戰百勝勢終窮，鬥智鬥力謀竟獲。<br>　　未須絳灌誇戰功，肯許良平炫奇策。<br>　　經營天下豈力征，成敗人心關順逆。<br>　　巍巍帝位汜水陽，傳世十二年三百。<br>　　不階尺土掃群雄，一代興王開火德！<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      秦朝野史 </a>>> </font></td>
     <td width="60%" align=right><a href=46.htm>上一篇</a> &nbsp;&nbsp;&nbsp;&nbsp; 本書完 &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>