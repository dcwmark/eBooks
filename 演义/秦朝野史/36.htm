<html>
<head>
<title>開放文學--秦朝野史--第三十七回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      秦朝野史 </a>>> </font></td>
     <td width="60%" align=right><a href=35.htm>上一篇</a> &nbsp;&nbsp;&nbsp;&nbsp; <a href=37.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第三十七回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>下井陘陣開背水　獲左車計降強燕</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　話說韓信、張耳率兵向代地進發，早有代地邊吏飛報代相夏說。說起代地，本屬陳餘，趙王歇前立陳餘為代王，陳餘因時局未定，自己留趙輔佐趙王，卻命夏說為代相，留守代地。當日夏說聞信，急引兵前赴閼與地方拒敵，恰遇漢軍到來，兩下交戰一陣，漢兵大勝，夏說敗走。曹參追至鄔東斬之，乘勢進兵，定了代地。一面申報漢王，一面正擬進兵攻趙。漢王忽遣人來，收取精兵前往滎陽接應。韓信、張耳只得挑選能征慣戰將士，使曹參領赴滎陽，自帶數萬兵士，多係新募之眾，前往攻趙。<br>　　韓信引兵到得井陘山前，立下營寨。此山四面高，中央低，形狀如井，出入只有一條路線，山上有關，名井陘口，漢兵須越過此山，方入趙界。趙相成安君陳餘，聞說漢兵來攻，親自帶兵二十萬，在井陘口駐紮，聚集諸將商議退敵之策。<br>　　旁有廣武君李左車獻計道：「聞得漢將韓信破魏王、斬夏說，今又佐以張耳，欲來攻我，其兵乘勝遠鬥，鋒不可擋，此來當過井陘。井陘道路險隘，車輛不能並行，馬兵不能成列，漢兵遠行數百里之路，其勢糧食輜重，必然在後，願借臣三萬人，從僻徑出奇兵，截住後路，斷其糧草。足下深溝高壘，嚴密拒守，勿與交戰。彼兵欲進不能，欲退不得，山野荒僻，無可擄掠，飢不得食，必生內亂。不出十日，可將兩將首級獻於麾下。願足下依臣之計，定可成功！」陳餘本係儒生出身，常謂：「當用義兵，不喜詐謀奇計。」因對李左車道：「韓信此來，兵號數萬，其實尚無此數。且不遠千里來攻，長途跋涉，兵士疲敝。我兵眾多，遠過於彼。今若退避不敢迎戰，後來更有大敵，何以拒之？況被各國聞知，道我怯弱，必至動輒來伐，有損國威。」遂不聽李左車之計，吩咐諸將預備交戰。<br>　　當日韓信兵到陘山下，未敢輕進。先遣探卒，扮作趙兵模樣，混入趙營，探聽消息。過數日，探卒回報，備述李左車、陳餘言語。韓信初聞李左車所設之計，甚覺驚惶；後聞陳餘不用其言，心中大喜。遂引兵向井陘迸發。將至井陘口，相離三十里，傳令安營歇息。<br>　　到得夜半，韓信與張耳升坐中軍，諸將齊集聽令。韓信先喚驃都尉靳歙近前說道：「汝可領精壯騎兵二百人，每人手持紅旗一面，由僻路抄到趙營後面，依著山林埋伏，不時瞭望趙營動靜，但看趙兵全數出隊，追逐我兵，汝速引兵占其營寨，拔去趙旗，豎起我兵紅旗，不得有誤。」靳歙領命退下。<br>　　韓信又命：「左騎將付寬，常山太守張蒼，各引兵一萬人，前赴趙營左右伏定，但看趙兵回時，齊出夾擊。」二人領命皆退。韓信傳令將士，預備出戰，令各嚴裝立定，派遣裨將分給各人點心，暫行止飢。並說道：「待得今日破了趙軍，再行會食。」諸將聽得，心中疑惑，莫明其妙，只得答應道：「是！」各人食畢，三路人馬先行起程。<br>　　韓信又對諸將說道：「趙兵現據井陘口安營，得了地勢，若未見我大將旗鼓，必不肯盡數來攻。」便命中軍建起帥旗，排列鼓號，先遣步卒一萬，渡過泜水，背著河岸排下陣勢。韓信自與張耳帶領大隊渡河，向井陘口而進。早有伏路探卒，報知趙軍。趙營將士遙望漢兵背水排陣，後無退路，正犯兵法所忌，盡皆大笑。<br>　　此時天色大明，陳餘見漢軍中帥旗飄揚，鼓聲大震，韓信與張耳大隊已到。便下令大開營門，出兵迎敵。兩軍大戰片刻，韓信、張耳詐作大敗，率領人馬回身便走。趙兵從後趕來，韓信、張耳棄了帥旗鼓號，逕向抵河而去。趙兵獲了勝仗，人人爭先，皆欲奪得漢軍帥旗鼓號，立此大功，因一齊並力追趕。韓信、張耳敗到抵水河岸，會合先行一萬人馬，傳令回兵拒敵。趙兵趕到，兩下交戰許久，未分勝負。陳餘又將營中大隊，盡數起來接應。漢兵見趙兵愈來愈眾，後面又阻著泜河，進退無路，只得振作精神，拚命拒敵。此一番惡戰，直從早晨殺至日午，趙兵不能取勝，陳餘恐營寨有失，下令鳴金收軍，韓信也不追趕。<br>　　趙兵回到自己營前，望見營中遍插漢兵旗號，原來靳歙已將趙營佔領。趙兵見了，以為主將已被漢兵擒拿，一時軍心大亂，各圖逃生，四散而走。趙將不能阻止，急行追上，拔劍斬殺數人，逃走之人仍是不絕。陳餘正欲安排攻營，忽聽得兩邊喊聲大起，漢將付寬、張蒼帶領伏兵從左右殺來，營中靳歙亦引兵殺出。陳餘催兵急退，後面韓信、張耳截住去路，兩下夾攻，殺得趙兵屍橫遍野，血流成渠。陳餘率敗殘兵卒，奪路而走，卻遇張蒼趕來，陳餘措手不及，被張蒼一刀殺死。趙王歇在軍中，亦被漢軍生擒，所餘趙兵全數投降。<br>　　漢軍大勝，韓信與張耳升坐中軍，諸將紛紛繳令，將斬獲首級並生擒敵人，上前獻功。韓信命軍吏一一記人功勞簿上，慰勞一番，各令休息。諸將齊向韓信賀喜，因問道：「《兵法》云：『右背山林，前左水澤。』今將軍反令臣等背水列陣；又言破趙會食，臣等心中不服，到後竟能獲勝，不知此係何術？」韓信答道：「此亦載在《兵法》，但諸君未曾留心耳？《兵法》有言：『陷之死地而後生，投之亡地而後存。』即此是也！況我軍皆係新兵，未經練習，此正《兵法》所謂『驅市人而戰者』也！其勢須置於死地，然後盡力死戰，不然，通敵皆走，安肯用命？」諸將聽了，盡皆拜服道：「將軍神算，臣等莫及！」正在議論之間，忽報將士擒了李左車到來。原來韓信甚是敬重李左車，預先發下命令，遍飭將士，不得將他殺害，若有生擒來獻者，賞以千金。兵士得令，果然將李左車尋獲，縛來獻功。韓信傳進來人照數給賞。左右推進李左車，韓信望見，急離座親解其縛，延之上坐，納頭便拜。口中說道：「小卒無知，多有冒犯，望乞恕罪。」李左車感韓信厚意，遂即投降。<br>　　韓信既定趙地，因問李左車道：「僕欲東攻齊，北伐燕，未知先向何處可以成功？」李左車辭道：「臣聞敗軍之將，不可言勇，恕臣愚昧，何敢妄參末議？」韓信道：「昔百里奚在虞而虞竟亡：入秦而秦遂霸。豈其人在虞則愚，在秦則智，乃由於能用與不能用之故。若使前日成安君聽子之言，則僕亦被擒矣！今僕虛心求教，望勿推辭。」李左車見韓信意誠，乃說道：「足下擄魏王，殺夏說，斬成安君，自領兵以來所向有功，威震海內，名聞各國。然而將士疲勞，實難再用。今若北向攻燕，燕人固守堅城，日久不拔，糧盡力竭；齊又起兵拒守，二國聯合，則勝負之勢，尚難預定。愚見不如按甲息兵，休養士卒，遣一能言之人，奉書前往燕國，說燕王來降。燕王懼我兵威，必然俯首聽命，然後移兵向齊，譬如迅雷不及掩耳。齊國雖有智謀之士，不知為計，如此則天下事可圖矣！」韓信聽了，鼓掌稱：「善！」於是依言，遣人持書赴燕，燕王臧荼果然允降。韓信遂遣使報知漢王，並請立張耳為趙王，安撫趙地。漢王准請，使人立張耳為趙王。<br>　　當日，漢王在滎陽與項王相持數月，未分勝負，項王正與范增計議攻取滎陽之策，忽報九江王英布，私通漢使，起兵叛楚。項王大怒，急命項聲、龍且帶兵往攻淮南。未知如何，且聽下回分解。<br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      秦朝野史 </a>>> </font></td>
     <td width="60%" align=right><a href=35.htm>上一篇</a> &nbsp;&nbsp;&nbsp;&nbsp; <a href=37.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>