<html>
<head>
<title>開放文學--秦朝野史--第三十九回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      秦朝野史 </a>>> </font></td>
     <td width="60%" align=right><a href=37.htm>上一篇</a> &nbsp;&nbsp;&nbsp;&nbsp; <a href=39.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第三十九回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>張良借前箸代籌　陳平用巨金行間</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　話說漢王固守滎陽，拒住楚兵。滎陽西北有一山，名曰「敖山」。前臨黃河，秦時於山下置有大倉，貯積無數米穀，名曰「敖倉」。漢王因遣周勃據了敖倉，築成甬道一條，直達河邊，遣兵往來運取倉穀，以供城中兵食。蕭何又將關中糧食，遣人由水道陸續漕運到來，貯在敖倉接濟。遇有士卒死亡，蕭何並挑選壯丁從軍，以補其缺。漢軍糧食、士卒兩不缺乏，皆係蕭何之力。<br>　　漢王雖然身在前敵，心中卻常掛念關中，時時遣使回到關中察看動靜。使者見了蕭何，又無緊要言語，只說是：「大王見丞相日夜勤勞，特遣使者前來慰勞。」蕭何見說，以為漢王真心感他，惟有謙言遜謝。後使者來了數次，都是如此，蕭何尚不覺得，旁有蕭何之客鮑生，窺破漢王意思，便對蕭何說道：「大王櫛風沐雨，親臨戰陣，而君安坐關中，兩相比較，勞逸迥殊。今大王反不時遣使前來慰勞，此乃有心疑君。君身處嫌疑之地，必須如此如此，方可固結王心。」蕭何聞鮑生之言，方始明白。遂依言將兄弟、子姪能持兵交戰者，悉數遣往軍前效力。漢王果然大悅，因此遂不生疑。<br>　　楚兵攻打滎陽，數月不下，范增心想一計，對項王道：「欲破滎陽，先須侵奪漢兵糧食，彼兵食盡，不攻自破。」項王依言，遣部將鍾離昧前往劫糧。鍾離昧奉命，領兵到得甬道兩旁伏定。等候漢兵運糧將到，伏兵齊起，立將甬道攻破，截斷去路，兩下交戰一陣，漢兵眾寡不敵，大敗而退，所有糧車均被楚軍奪去。早有敗卒報知漢王，漢王大驚！下令多派車隊前往保護。無奈甬道甚長，楚兵處處可以埋伏，節節可以攻取，一連數次，漢兵糧草多被楚兵劫奪。滎陽城中兵食，漸漸接濟不及。漢王心中憂慮，便想出一種緩兵之計，遣人前往楚營，面見項王，欲與議和，請項王將滎陽以西之地，割歸漢王，兩下各自罷兵。項王連年爭戰，久已厭兵，今聞漢王請和，便欲依允。范增連忙阻道：「漢王被困滎陽城中，食盡救絕，旦夕可破，勢在危急，所以求和。今我若輕易放過，難得如此機會，必致後悔無及。」項王遂依范增之言，辭絕漢王使，催督兵隊，將滎陽城團團圍住，四面攻打。<br>　　漢王見項王不允議和，便召酈生問道：「有何良策，可以勝得楚國？」酈生答道：「昔日湯伐桀，封其後於杞；武王伐紂，封其後於宋，雖然取得天下，不滅前王之後。今秦為無道，侵滅六國，使其子孫無尺寸之地。大王若能復立六國之後，六國之君臣百姓，定皆感恩慕義，願為臣妾。如此，則大王可以南面稱霸，楚國便當斂衽來朝，不敢抗拒。」漢王稱善！也不與他人商議，立命有司鑄造六國國王之印，督促工匠，剋期完工。欲遣酈生齎印，前往行封。<br>　　一日，漢王方在用膳，恰好張良由外走進。原來張良素來多病，此次又病了數日，今日稍愈，方始入內，所以鑄印之事，一毫不知。漢王看見張良，忽記起酈生之計，便呼道：「子房速近前來，有事商議。近日有客為我籌一勝楚之計，如此如此，不知子房意下如何？」遂把酈生言語，照述一遍。<br>　　張良聽了，不覺大驚失色！急說道：「誰為大王出此計策？此策若行，大事去矣！」漢王聽了錯愕，急忙問道：「是何緣故？」張良走近前來，借著席前之箸，在案上逐一指畫，說道：「昔日湯武伐桀紂，所以封其後代者，因自料能制其死命之故！今大王豈能制項籍之死命乎？況天下豪傑之士，拋棄親戚墳墓，不遠千里來從大王，其心皆望得有封地。若立六國之後，更無餘地可封諸人，諸人惟有各歸其國，事其故主，更有何人輔助大王取得天下？且楚國不強便罷，若仍如今日之強，彼六國之王，又皆轉而服楚，大王安能強使從漢？故此計若行，必失天下！」漢王聽說，心中大悟。此時含飯在口，不及嚥下，連忙吐出，大罵酈生道：「豎儒，幾乎誤我大事！」急命左右傳令將印銷毀。<br>　　漢王既不用酈生之計，見楚兵攻城，日夜甚急，便又向陳平問計。原來陳平自從初見漢王，便拜都尉，已為諸將所忌。及漢王兵敗彭城，陳平從至滎陽，周勃、灌嬰等與之不睦，遂向漢王譖道：「陳平雖然貌美，不過如冠上之玉，外面好看，中間並無所有。且聞其居家時，與嫂私通，初事魏王，得罪逃奔楚國。後事項王，又不稱職，始來歸漢。大王授以尊官，令其護軍，恩寵已極，陳平自應盡忠報答。乃據臣所聞，陳平反大受賄賂，勒索諸將金錢，錢多者得好處；錢少者得惡處，此真反覆亂臣，願大王留意察之。」<br>　　漢王聽了，心中不免生疑。記起陳平係魏無知引進，便喚無知近前，告以周勃等言語。因問：「陳平果有此事否？」無知直答道：「有之！」漢王道：「既有此事，汝何以說其人甚賢？」無知道：「臣所稱為賢者，係指才能而言。今大王所說，乃指德行，設使有人德行甚好，然於大局成敗並無裨益，大王肯用之否？今楚漢相爭，臣故進智謀之士，但求其計可利國家而已，此等瑣屑之事又何必疑？」漢王見無知說得有理，便命退去。漢王喚陳平問道：「吾聞先生兩事魏、楚，皆無終局，今又來從吾游，想先生平日或未免有惹人議論之處？」陳平答道：「臣前事魏王，言不見聽，臣故辭去；繼事項王，見項王所信任者，非其宗族，即妻之兄弟，此外雖有奇才之士，不能任用。因聞大王善能用人，故特慕義相投。臣隻身遠來，若不受金，無以度日，設使臣計有可採之處，願大王用之。若一無可採，則大王所賜之金，原物具在，臣當封還府庫，免官歸里。」漢王聽了，連忙謝道：「吾乃戲言，聊試先生，幸勿見怪！」於是復加厚賜，升為護軍中尉，諸將盡歸監護。諸人見漢王如此寵愛陳平，遂皆不敢再言。<br>　　漢王受困滎陽，終日勞心軍務，不得休息。因對陳平歎息道：「似此戰爭紛紜，天下何時可定？」陳平答道：「項王素性恭敬愛人，廉節之士多歸之。然吝惜賞賜，以此眾心不服。大王待人傲慢少禮，廉節之人不肯來投。然大王能以爵、邑與人，故貪圖功名之人，亦多歸漢。若能去己之短，取人之長，天下指日定矣！但就現勢而言，楚國亦有可圖之處。項王心多疑忌，輕信讒言，左右忠直之臣，不過范增、鍾離昧、龍且、周殷等數人而已。今大王若能輕棄數萬斤之金，賄通楚人，廣布流言，行反間之計，使彼君臣自相疑貳，必生內亂。然後舉兵攻之，楚兵可破。」漢王大以為然，立命支出黃金四萬斤，交付陳平，說道：「此款可作為反間之用，但求計策有效，不問作何用處。」陳平奉命收了黃金，自去行事。未知陳平計策有無效力，且聽下回分解。<br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      秦朝野史 </a>>> </font></td>
     <td width="60%" align=right><a href=37.htm>上一篇</a> &nbsp;&nbsp;&nbsp;&nbsp; <a href=39.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>