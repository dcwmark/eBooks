<html>
<head>
<title>開放文學--秦朝野史--第二十五回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      秦朝野史 </a>>> </font></td>
     <td width="60%" align=right><a href=23.htm>上一篇</a> &nbsp;&nbsp;&nbsp;&nbsp; <a href=25.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第二十五回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>下宛城長驅進兵　愚二世指鹿為馬</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　話說沛公自納酈生之計，攻取陳留，招集兵士，軍勢大振。進攻開封未下，正遇秦將楊熊帶兵西來，沛公率兵與之交戰於白馬，又戰於曲遇東，大破之。楊熊敗走滎陽。二世聞之，遣使者將楊熊斬首示眾。<br>　　沛公既勝楊熊，南取潁陽，恰與張良相遇。原來張良自從辭別沛公，領兵千餘人隨韓王成往取韓地，方才得了數城，卻被秦兵來攻。張良兵少，不能拒守，又為秦兵奪去，張良只得在潁川一帶往來為游兵。此次遇見沛公，張良遂從沛公攻取圜轅，得韓地十餘城。沛公因使韓王成留守陽翟，自帶張良往攻南陽。南陽郡守率兵迎戰，大敗，逃入宛城固守。<br>　　沛公急欲入關，路經宛城，棄之不取，引兵西行，已過宛城數十里，張良忙諫沛公道：「公雖急於入關，但前途所經關隘甚多，秦兵尚眾，據險而守，攻之急切難破。設使前為秦兵所阻，後有宛城斷絕歸路，前後夾攻，我兵欲進不能，欲退不得，此危道也！故宛城不可不取。」沛公依言，便定計乘其不備回兵攻之。<br>　　到得晚間，沛公傳令軍士飽食，拔營俱起，卷旗息鼓，人皆銜枚，馬皆束舌，取僻近小路悄悄而行。及到宛城，雞尚未鳴。沛公命將新製旌旗一律更換，待到天色黎明，指揮軍士吶喊一聲，將宛城圍了三重。<br>　　南陽郡守昨日在宛城上，望見沛公兵隊過城西去，並不來攻，心中正在暗喜，以為可保無事。誰知，次早有人來報說是敵兵攻城。郡守從睡夢中驚醒，急登城樓一看，只見敵兵勢如潮湧，旌旗一新，卻與昨日不同，也不知從何處來，大驚失色！回到署內，心想：「城中一無防備，如何抵敵？不如早尋一死，免遭敵人之手。」想畢，拔起佩刀便欲自刎。<br>　　時有舍人陳恢，連忙止住，說郡守道：「足下若肯歸降，臣願往說沛公，保全足下爵位。若沛公不聽，死尚未晚。」郡守依言，陳恢遂躍城而出，來見沛公說道：「臣聞楚王有約，先入關者得稱王於關中。今足下留攻宛城，宛城本是郡會，連城數十，戶口眾多，糧食豐足。彼官吏人等，自以為投降必死，故皆登城堅守。足下若駐兵攻城，城堅難破，部下士卒必多死傷；若棄卻宛城，引兵西進，則宛城必出兵追擊。足下前既誤入關之約，後復有宛兵為患，非善策也！為今之計，足下不如招其郡守來降，與之立約，封以高爵，即使守城，收其兵隊。一路西行，所有秦地各城聞此消息，必爭先開門迎接大兵。足下不損一卒，不折一矢，長驅直進，毫無阻礙，豈不妙哉？」沛公依了陳恢之言，遂許南陽郡守投降，封為殷侯。以陳恢為千戶。沛公既得宛城，引兵西行，所過城邑果然望風歸服。沛公又下令兵士沿途不得擄掠，秦民皆喜。行至武關，有兵拒守，沛公引兵攻破。沛公攻破武關，時為秦二世三年八月，此時二世亦被趙高遣人殺死。<br>　　話分兩頭。卻說二世自殺李斯之後，以為趙高可信，用為中丞相，事無大小，皆聽其處決。二世一切不問，終日恣樂。趙高自知威權日重，欺二世昏庸，欲使朝臣及左右近侍皆來歸服，使二世勢成孤立，然後可以肆行無忌，乃先設法以驗眾心，是否畏己，且欲借此立威。<br>　　古代有一種良馬，形狀似鹿，趙高因此心生一計。一日，取鹿一頭獻與二世，說是獻馬。二世命左右牽至，卻是一鹿，不禁大笑道：「丞相莫不是錯誤了？明明是鹿，如何竟說是馬！」趙高答道：「臣所獻者，的確是馬，並非是鹿。」二世聽了大疑，心想：「我因何眼目如此昏花，竟然將馬錯看成鹿？」便問左右：「到底是馬、是鹿？」左右侍臣明知是鹿，但內中有一大半人畏懼趙高權勢，便都說：「是馬。」此外少數人欲言是鹿，既恐得罪趙高，欲言是馬，又恐觸怒二世，只得緘口不言。惟有數人直說：「是鹿。」過了數日，趙高暗令心腹之人，誣奏言鹿者之罪，皆處極刑。自此，一班朝臣及左右近侍，莫不畏懼趙高，從此趙高威震朝廷。<br>　　趙高又將蒲葉捲成一束獻於二世，說是「肉脯」。甚至指青色為黑色：指黑色為黃色，終日在二世面前任意亂道，二世左右人人附和，弄得二世愈加疑惑。便召太卜，令他問卜。太卜早已受了趙高指使，便謊奏道：「陛下當祭祀天地、宗廟、鬼神之時，齋戒未盡潔淨，以致如此。今惟修明齋戒，可以除之。」二世依言，便往上林中僻靜之處齋戒。<br>　　二世雖處齋宮，但平日放縱已成習慣，欲其認真齋戒，真屬難事。於是，每日在上林中射獵禽獸為樂。一日，正在射獵之際，忽有一個行人誤入上林之中，被二世看見，親自拈弓搭箭，竟將其人射死。在二世，平日以殺人為兒戲，此事本不稀奇，誰知被趙高聞得，又生一計，密令其女婿咸陽縣令閻樂，上表舉奏，說是：「不知何人射死了人？竟將屍首移入上林之中。」此奏既上，二世自然說：「此人是自己射殺。」趙高遂故意進諫道：「天子無故殺死無罪之人，此乃上帝所禁，誠恐鬼神不佑，天將降殃，應請暫離宮殿，出居遠處以避之。」先是二世夢見白虎一隻，跳到車前將他左邊駕車之馬齧死，忽然驚醒，以為是個不祥之兆。心中悶悶不樂，立召占夢問之。占夢卜成一卦，說是：「涇水為祟。」今見趙高又勸其遠出避災，因想起有一座「離宮」，名曰「望夷宮」，乃先帝作之以望北夷者，其地北臨涇水，去此既遠，又可祭祀涇水，遂命移居「望夷宮」，就宮中齋戒，沉白馬四頭於涇水以祭之。<br>　　讀者須知，趙高將二世移到遠處，是何意思？原來趙高平日在二世面前一味迎合，常常說道：「關東群盜，勢無能為，不足憂慮。」誰知自己身為丞相，天下愈亂。項羽既擒王離，章邯屢敗，疊次遣人求救，又遣司馬欣來京，趙高恐二世見責，一概阻壓不奏。及至章邯被迫降楚，項羽勢更大，自函谷關以東皆與之響應。沛公又率兵攻破武關，趙高見敵兵已迫，亂事萬難隱瞞，心恐二世見責，於是稱病不朝。沛公又暗地使人到趙高處，為結內應，趙高許之。乃設法將二世移居上林，又移居「望夷宮」。一則使之居住僻地，消息不靈，容易蒙蔽，且與自己遠離，不致被責；二則遇有事勢緊急，便賣二世以為己功，圖將來之富貴。因為此調虎離山之計，臨時容易下手。<br>　　趙高之心事，既如上述。偏是二世也知亂事日急，遣使者責備趙高，令其從速滅除盜賊。趙高被責，懼二世誅之，遂密喚其弟郎中令趙成，女婿咸陽令閻樂商議道：「主上平日不肯聽諫，如今事急，反欲歸禍於我，事已至此，說不得，只有迫其自殺，另立他人。」議定，乃遣趙成為內應，詐稱有大賊入宮，使閻樂召發兵卒前往。趙高因事關重大，閻樂雖是自己女婿，恐他此去或有翻悔，反與二世合同謀己，亦未可知。遂率眾先將閻樂之母劫到家中，作為抵押。閻樂見母親被劫，只得死心塌地，於此弒逆之事。欲知如何，且聽下回分解。<br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      秦朝野史 </a>>> </font></td>
     <td width="60%" align=right><a href=23.htm>上一篇</a> &nbsp;&nbsp;&nbsp;&nbsp; <a href=25.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>