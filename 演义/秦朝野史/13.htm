<html>
<head>
<title>開放文學--秦朝野史--第十四回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      秦朝野史 </a>>> </font></td>
     <td width="60%" align=right><a href=12.htm>上一篇</a> &nbsp;&nbsp;&nbsp;&nbsp; <a href=14.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第十四回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>拒楚兵章邯勝敵　略趙地武臣稱王</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　話說張耳、陳餘見陳勝不聽其言，自立為王，知其不能成事。二人商議要離去陳地，別圖事業。張耳因使陳餘向陳勝請兵，往取趙地。陳勝因陳餘新來歸附，未敢委以兵權，乃用素識之陳人武臣為將軍，邵騷為護軍，張耳、陳餘為校尉，領兵三千前往。又命魏人周市領兵，北定魏地去了。<br>　　一日，陳勝得吳廣報告，說：「兵到滎陽，秦三川郡守李由登城固守，現在圍攻不下。」陳勝見吳廣未能取勝，又拜周文為將軍，另行取道攻秦。周文奉命，沿途收集軍隊，西入函谷關，一路長驅無阻。進至戲地，有眾數十萬，聲勢浩大，遠近皆震。<br>　　卻說二世自從殺戮大臣及諸公子之後，心中以為天下無事，日常在宮取樂，不問外事。一日，有謁者奉使由東方回京覆命，因奏稱「戍卒陳勝，殺死將官，興兵造反，已據陳縣，請旨發落。」二世平日最忌「反」字，聞奏大怒，說是造作謠言，立命將謁者下獄治罪。<br>　　二世雖多忌諱，聞此消息，到底放心不下。便又召集一班博士、儒生問道：「近聞楚地戍卒攻蘄入陳，諸君意思，以為如何？」有博士、儒生三十餘人，進前對道：「此是造反，該當死罪！願陛下速發兵擊之。」二世見諸人又說是造反，口中未曾答話，面上已現怒容。<br>　　旁有待詔薛人，複姓叔孫，名通，看見二世顏色，曉得眾人所言觸其忌諱，便走向前說道：「諸生所說，都非實情。現在天下一家，明君在上，法令完備，人人奉職，安敢有人造反！此等不過群盜，譬如鼠竊狗偷。該郡守尉，自能捕獲治罪，何足掛慮！」二世聞說，大喜道：「此論甚善！」又將諸生逐人問過。或言是反；或言是盜。二世遂命御史一一驗明。凡言反者，都下獄究辦。至言盜者，一律罷歸。獨賜叔孫通帛二十匹，衣一襲，拜為博士。<br>　　叔孫通謝恩回家，遇著罷歸一班諸生，對他說道：「先生說話何以如此阿諛？」叔孫通答道：「如我不巧言掩飾，也難免於虎口！如今此地也住不得。」說罷，便棄官逃歸薛地去了。二世自聽叔孫通之言，心中稍安。過了幾時，又有使者由東方來，二世又問他：「外間如何？」此使者已打聽得謁者、儒生歷次對答情形，明知直言必至得罪，遂假說道：「外間雖有群盜，守尉正在追拿。現將全數捕獲，陛下無庸憂慮！」二世大喜，依舊恣意遊樂，置之不理。一班朝臣見二世如此忌諱，了無人敢將外間亂事報聞。<br>　　直到二世二年冬十月，有探子報告：「周文領兵數十萬，直至戲地。」群臣見敵兵已近，難再隱瞞，方行奏知。二世聽得，如半天下個霹靂，不覺大驚！趕緊召集朝臣會議。大家面面相覷，正在無法可想，旁有少府章邯出班奏道：「現在賊勢已迫，要發近縣之兵，恐來不及。只有驪山犯罪作工之人甚多，望陛下盡赦其罪，給與兵器，前往攻擊。」二世准奏，下調大赦天下。即命章邯為將軍，將驪山役徒編成軍隊，帶往抵敵。卻說楚兵雖多，大抵烏合之眾，未經訓練。加以兵器不足，一路上未逢大敵，所以不至挫敗。此番遇著章邯，所領兵也有十餘萬，都是犯人出身，喜得遇赦，便拚命前進。兼以兵器犀利，所以周文連戰連敗，一直退到曹陽地方駐紮。章邯追至，周文拒戰，又復大敗。走到澠池，周文見勢窮力竭，拔劍自刎而死。兵士無主，便四處潰散。二世聽得章邯戰勝，更添派長史司馬欣、董翳幫同章邯，進擊群盜去了。<br>　　此時，陳勝所遣之武臣皆同邵騷、張耳、陳餘帶兵三千人，從白馬津渡過黃河。張耳、陳餘往諸縣勸諭其豪傑，曉以利害。豪傑聽從，遂占了趙地十城。將守城官吏殺死，收聚士卒，得兵數萬人，諸將共尊武臣為武信君，遣人招安。各城俱用兵拒守，不肯投降。武臣乃引兵東北攻范陽。<br>　　范陽人蒯徹，為人利口，巧於言語。學得戰國縱橫之術，便想顯其才能。見武臣兵隊將到范陽，縣令徐公正在預備防守抵敵，蒯徹遂往見縣令，說道：「臣乃范陽百姓蒯徹是也。竊憂公將死，故來弔公。但是賀公得徹，又有生路。」徐公便問其故。蒯徹答道：「足下為縣令已十餘年，平日百姓被公刑殺者甚多。其人家族非無慈父孝子，意欲殺公報仇。所以不敢下手，因畏秦法嚴密。今天下大亂，秦法已是不行。此等慈父孝子必將爭先殺公，既可報怨，又可成名，故徹特來弔公。現聞趙武信君兵不日將至，君若堅守范陽，范陽人民必然殺公投降。君急遣臣往見武信君，可以轉禍為福，故又賀公得生！」徐公聽了，拜謝，便預備車馬，送蒯徹前往。<br>　　蒯徹見了武臣，說道：「足下必待戰勝而後得地，攻破而後得城，未免費事！臣有一計，可使不戰而得地，不攻而得城，傳檄而定千里，足下願聞之否？」武臣道：「此計若何」」蒯徹道：「范陽縣令徐公，本係秦臣。聞有敵兵，理應率領兵士守城拒敵。無奈其人畏死，而又貪戀祿位，欲先舉城投降足下。足下若因彼是秦之官吏，照前十城辦法將徐公誅殺，則此外各城官吏皆以范陽令為戒，一律誓死堅守。足下雖欲攻之，不易破也。為足下計，何不持侯印以授范陽令，使范陽令乘坐朱輪華轂之車，遊行燕、趙郭外？燕、趙人見之，必然不戰而降。」武臣聽從其計，遂以車三百輛，騎兵二百人，使蒯徹持侯印往賜徐公。於是，趙地各城官吏，聞此消息，爭來降附。不費一箭，不殺一人，竟得了三十餘城。卻全賴蒯徹之計，辯士的口才也就可畏！<br>　　張耳、陳餘既助武臣定了趙地，到得邯鄲，聞得周文領兵入關，行至戲地，被章邯擊退。又聞諸將為陳王占地立功，多被讒殺。二人因陳王不聽其計，又不使之為將，心懷怨恨，便對武臣說道：「將軍以兵三千人，取得趙地數十城，又偏在河北地方，非稱王不能鎮撫。且陳王近來聽信讒言，枉殺諸將，將軍若去回報，恐難免禍！願將軍趁此時機，南面稱王，不可錯過。」武臣遂從二人之言，自立為趙王。以陳餘為大將軍，張耳為右丞相，邵騷為左丞相。遣一使者回報陳王。<br>　　陳王聞說武臣自王，心中大怒，便欲將武臣諸人家族盡行殺死，一面發兵攻趙。上柱國防君蔡賜諫道：「現在暴秦未滅，若殺武臣等家族，是又生出一秦。不如遣使賀之，令其從速引兵攻秦。」陳王依言，乃將武臣諸人家族移入宮中軟禁起來。並封張耳子張敖為成都君。遣使者賀趙王即位，促其發兵入關。張耳、陳餘一見來使，即知陳王意思。便向趙王道：「大王據趙自立，本非楚意。今遣使來賀，並促我攻秦，乃是陳王之計。願王勿發兵，先行招安燕、代，收取河內之地。若能南據大河，北聯燕、代，楚雖勝秦，不能制我。若不勝秦，更當與我和好。我中立於二國之間，乘機觀變，可以得志。」趙王依二人之計，遂不發兵。使韓廣招安燕地，李良招安常山去了。欲知如何，且聽下回分解。<br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      秦朝野史 </a>>> </font></td>
     <td width="60%" align=right><a href=12.htm>上一篇</a> &nbsp;&nbsp;&nbsp;&nbsp; <a href=14.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>