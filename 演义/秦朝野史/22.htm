<html>
<head>
<title>開放文學--秦朝野史--第二十三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      秦朝野史 </a>>> </font></td>
     <td width="60%" align=right><a href=21.htm>上一篇</a> &nbsp;&nbsp;&nbsp;&nbsp; <a href=23.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第二十三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>屯安陽宋義被殺　救鉅鹿項羽立功</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　話說宋義奉楚懷王之命，同項羽、范增領兵救趙。行至安陽，便下令安營駐紮。一連四十六日，不肯前進。急得項羽心中焦燥，遂向宋義道：「今秦兵圍攻鉅鹿，我軍當速渡黃河，由外包擊，使趙兵為內應。內外合兵，秦軍可以立破。」宋義道：「不然。今秦攻趙，戰勝，其兵必疲，我可乘機取之。若秦兵不勝，我長驅西行，必滅秦國。故不如先使秦、趙決一勝負，我且在旁坐觀成敗。總之，臨陣交戰，我不如君；運籌決策，君不如我。」項羽見宋義不聽，憤憤而退。<br>　　原來宋義從前曾為楚國令尹，懷王因他係舊日大臣，又兼談兵有驗，故特委以重任。其實宋義全恃口辨，並非將才。至論項梁驕兵必敗，此理人所盡知，無甚奇妙。今既受命為將，卻畏秦兵之強，在半路上頓兵不進。及被項羽催促，勉強設辭拒絕。又知項羽素來跋扈，恐其不遵命令，欲先示威使之折服，乃下令軍中道：<br>　　猛如虎，狠如羊，貪如狼。強不可使者，皆斬之！<br>　　此軍令明明指著項羽，項羽見了自然益加憤怒。本來項羽因懷王不許領兵入關，又命其為宋義屬將，心想：「懷王是叔父所立，叔父已死，便該由我代為大將。今反屈居人下！」已是怏怏不平，更加宋義一激，便想尋個機會殺死宋義，奪他將印，宋義卻全然不知。<br>　　一日，宋義遣其子宋襄前往齊國為相，自己親送至無鹽地方，大會諸將，張筵飲酒。其時十一月天氣，又值大雨，寒冷異常。隨來士卒，一路沾濕，尚未進食，身上既凍，腹中又飢。項羽見此情形，知眾心不免怨恨，遂背了宋義，用言激怒士卒，使之離心，以便下手。因說道：「我輩此次遠來，本為並力攻秦。今將軍竟久留此地不進，兼之年歲飢荒，人民貧苦，士卒日常所食，只有蔬豆充飢。軍中又無現成糧草，乃將軍偏有高興飲酒高會，不肯引兵渡河，借趙國糧餉接濟，合攻秦兵，反說是乘機進取。試問，以秦國之強，攻此新立之趙，其勢必可滅趙。趙國既滅，秦兵愈強，更有何機可乘？！況我軍遭敗衄，王坐不能安席，盡收境內兵卒，專托將軍，國家之安危，在此一舉。今將軍不恤士卒，但顧一己之私，實非社稷之臣！」<br>　　到得次日早晨，項羽直入中軍來見宋義，就帳中拔劍斬其首級，號令將士道：「宋義與齊國私通，背叛楚國，我奉楚王密令誅之，故特將他斬首。」諸將明知項羽欲奪兵權，假言宋義造反，但皆畏服項羽，不敢抗拒。遂同聲說道：「首先創立楚國者，本屬將軍一家。今將軍又有平亂之功，軍中不可一日無主，應請將軍代行宋義之職。」於是，諸將共立項羽為假上將軍。項羽即遣人往追宋襄，殺之。令桓楚將殺宋義事報知懷王，並誣以謀反。懷王雖知宋義枉死，但無力能制項羽，只得遣使就命項羽為上將軍。項羽受了上將軍之職，先遣當陽君英布與蒲將軍帶兵二萬人，渡河救趙。<br>　　卻說章邯使王離、涉間圍攻鉅鹿，築成甬道，接濟軍餉。秦軍食飽，並力攻城。鉅鹿城中被圍既久，兵少糧盡，萬分危急。盼望各國救兵，尚未到來，只有陳餘領兵數萬人在鉅鹿之北遠遠安營。因畏秦兵勢盛，不敢進戰。張耳三番兩次遣人往催陳餘發兵救援，陳餘任他催迫，只是按兵不動。張耳大怨陳餘，又使張厭、陳澤二人往責陳餘道：「從前耳與君為刎頸之交，今趙王與耳困在圍城，旦夕將死。君擁兵數萬，忍心不救，安在肯同生死！若果能踐前言，何不前赴秦軍，拚與同死。僥□萬一獲勝，彼此皆可保全，亦未可知。」陳餘答道：「吾料前往終不能救，徒使全軍盡覆。且吾所以留命不死者，欲為趙王、張君滅秦報仇。今必欲餘同死，譬如以肉投於餓虎，有何益處？」張厭、陳澤道：「今事已急，張君欲君同死以踐舊約，更無暇計及後來之事。」陳餘道：「吾知徒死無益。今二君既迫令同死，何妨身先嘗試！」乃撥兵五千人，交與張厭、陳澤二人，先往試敵。<br>　　二人帶兵前往，竟被秦軍殺得片甲不回。後來燕、齊二國救兵亦至，張敖也收集代地兵士萬餘人前來，卻都傍陳餘兵營左右駐紮，更無一處軍隊敢與秦兵對敵。只因秦自章邯帶兵以來，平周文、破陳勝、滅魏國、殺齊王。中間雖被項梁連敗兩陣，但不過幾時，又將項梁破滅，真是所向無敵，威聲遠播！所以人人恐懼。直待楚將當陽君、蒲將軍領兵二萬渡河，始與秦兵接戰數次。楚兵少勝，陳餘又遣人往請項羽進兵。秦二世三年十一月，楚上將軍項羽，率領全部軍隊渡過黃河，兵士一律上岸。項羽便下令鑿沉船隻，椎破斧甑，焚燒廬舍，每人預備三日糧餉，前往迎敵。一班士卒見主將如此舉動，知得有進無退，便都死心塌地，磨拳擦掌，準備廝殺。項羽既到鉅鹿城下，揮兵前進。<br>　　當時，各國救趙將士聞知楚兵進攻，便都立在自己營壁上觀戰，各人心中都替楚兵危懼，以為定被秦兵殺敗。及至兩個交鋒，殺了許久，誰知楚兵愈戰愈有精神，人人奮勇直前，無不以一當十。喊殺之聲，震天動地，竟嚇得觀戰將士膽戰心驚。末後，秦兵抵敵不住，大敗而退。每戰一次，秦兵只有退後，楚兵只有前進。如此，自二次、三次，直至九次，楚兵漸漸四面包圍，直將秦兵甬道斷絕，困在城下。到得末次，秦兵陣腳大亂，便如山崩堤潰，不可收拾。秦將王離被楚兵生擒。涉間戰到力竭，不肯投降，自焚而死。<br>　　項羽既破秦軍，解了鉅鹿之圍，傳令遍請各國將軍前來相見。各國將軍聞命，都有懼色。只因平日遇著秦軍，已是膽怯，今見楚兵勝過秦兵，直如天神下降。兵士如此，主將可知。所以一聞項羽命令，便同奉詔入覲天帝，安得不懼！但心中愈懼，愈不敢怠慢。立即整理衣冠，隨著來使人見。<br>　　及行進轅門，便不知不覺一齊跪在地上，以膝著地而走。到了項羽座前，俯伏地上，不敢舉頭仰視。項羽此時真是如帝如天，尊嚴無比。由此威震天下，各國將軍皆歸節制。<br>　　趙王歇與張耳見圍已解，親自出城，拜謝項羽及諸將。張耳遂往陳餘營內，一見陳餘，先責其不肯相救，後又追問張厭、陳澤二人去向。陳餘說是戰沒於陣。張耳心中不信，以為二人必被陳餘殺死。請問再三，陳餘見張耳迫人太甚，便發怒道：「不意君竟怨餘如此之深！豈以為餘顧惜將印，不肯捨去？」說罷，立將印綬解下，推與張耳。張耳亦愕然不敢收受。少頃，陳餘起身上廁去了。旁有客對張耳道：「臣聞天與不取，必受其咎。今陳將軍以印與君，君若不受，逆天不祥，望急取之。」張耳心中本怨陳餘，一聞客言，也不顧從前交誼，竟將印綬佩上。陳餘還座，見張耳並不讓還印綬，心中亦生怨恨，一逕趨出，張耳遂接管其樂。陳餘既出，部下有數百人相從，前往河上或湖中，捕魚射獵過日。從此，張耳、陳餘二人遂生嫌隙。張耳奉趙王歇仍居信都，自己領兵往從項羽。項羽遂率領各國之兵，前往攻擊章邯去了。欲知如何，且聽下回分解。<br>　　<br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      秦朝野史 </a>>> </font></td>
     <td width="60%" align=right><a href=21.htm>上一篇</a> &nbsp;&nbsp;&nbsp;&nbsp; <a href=23.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>