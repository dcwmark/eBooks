<html>
<head>
<title>開放文學--歷史通俗演義 - 後漢--第九十九回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 後漢 </a>>> </font></td>
     <td width="60%" align=right><a href=97.htm>上一篇</a> &nbsp;&nbsp;&nbsp;&nbsp; <a href=99.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第九十九回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>滿惡貫孫綝伏誅　竭忠貞王經死節</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說諸葛誕駐節壽春，坐鎮揚州，他本與夏侯玄鄧揚諸人，互相標榜，號為八達，至玄等夷滅，誕力不敵司馬氏，乃隱忍不發。及毋丘儉等發難，復助司馬師平亂，因得代儉位置，且進封高平侯，加官征東大將軍。但自思王凌毋丘儉，相繼誅夷，恐不免再蹈覆轍，乃赦罪犯，蓄死士，散財贍眾，收結人心，且借口防吳，更請添兵築城，為自固計。初志已出毋丘儉下。司馬昭方秉國政，頗有疑意，長史賈充，請借慰勞為名，遣使觀變，昭即使充至壽春，與誕相見。誕留充宴飲，與語時事，充用言探試道：「洛中諸賢，皆願禪代，君以為何如？」誕不禁作色道：「君非賈豫州嗣子麼？充系豫州刺史賈逵子。世受國恩，奈何出此妄言？」充慚沮道：「充不過將人言告公。」誕不待詞畢，又厲聲道：「洛中有變，我當效死報國，身為人先。」何不與毋丘儉等同時報國。充已知誕意，飲罷告辭，返報司馬昭，並向昭獻議道：「誕在揚州，頗得眾心，不如征令入都，免為後患。」昭蹙眉道：「恐誕未必肯來。」充又說道：「充亦知他未肯應召，但召他不至，反速禍小，否則反遲禍大，願明公裁察。」昭乃請旨，征誕為司空。誕果然遲疑，且見詔書中雲，可將兵符，交與揚州刺史樂綝，更覺得樂綝從中傾軋，不由的憤嫉交乘，當即帶領數百騎，逕赴揚州，佯言將奉詔入洛，與綝辭行。綝不知有詐，迎誕入廳，誕便指揮騎士，一擁上前，嚇得綝逃至樓上，終被殺死，於是誕徵兵聚糧，準備起事﹔且遣長史吳綱，送少子靚入質東吳，稱臣乞援。吳相孫峻，驕淫無道，國人側目，司馬桓慮，將軍孫儀等，先後謀峻，俱被殺死。全公主與峻私通，往來日久，因前曾譖害太子和，妹夫朱據，與妹朱公主，均有異言。據已貶死，惟妹尚存。全公主餘恨未消，竟誣妹與孫儀通謀，朱公主復致坐死。是何戾氣，出此淫悍殘忍之婦人？峻年未四十，惡貫滿盈，忽患心痛，自稱為諸葛恪所擊，半日即斃，後事屬諸從弟孫綝，綝已為偏將軍，至是進任侍中，拜武衛將軍，領中外諸軍事。驃騎將軍呂據，素嫉孫綝，遂與諸督將連銜，表薦衛將軍滕胤為丞相，綝獨奏調胤為大司馬，使他出鎮武昌。胤尚未行，據已由江都回來，使人告胤，共黜孫綝。綝得知消息，遣從兄孫憲，引兵御據，且促胤即日赴鎮。胤不肯依言，反勒兵自衛，綝遂奏稱胤謀反，率軍攻胤，將胤殺死，並夷三族。胤不自量力，死亦自取。據既失內應，復為孫憲所阻，害得進退兩難，或勸據北行奔魏，據慨然道：「我若為叛臣，有何面目對我先人？」遂服毒自盡。據為故大司馬呂范次子，自殺以後，由綝奏為叛首，亦夷三族。吳主亮下詔改元，號為太平，亮嗣位時，改元建興，越二年改元五鳳，五鳳三年，又改號太平。進綝為大將軍，封永寧侯。綝從兄憲引兵還都，未得升遷，且見綝倨傲無禮，心甚怏怏，因與將軍王惇，同謀誅綝，不幸事泄，綝即受誅，憲亦自殺。過了一年，正值諸葛誕遣子入質，稱臣請救，綝方欲圖功耀威，當然樂從，便命將軍全端全懌唐資等，與降將文欽父子，領兵三萬，往救壽春。<br>　　魏大將軍司馬昭，聞得諸葛誕起兵，急忙入宮面奏，逼令魏主髦親征，且請郭太后慈駕同行。挾天子並挾太后，無非防有內變。郭太后及魏主髦，不敢不從，當由昭調集大兵二十六萬，陸續東下，自擁兩宮車駕，出屯丘頭，使鎮東將軍王基，與安東將軍陳騫，領兵十萬，進圖壽春。基等方至城下，吳將全端全懌等，已先入壽春城中，助誕固守﹔基揮兵圍城，再向司馬昭請兵十萬，把壽春四面環住，圍得水泄不通，文欽等屢出犯圍，均被擊退，吳又遣將軍朱異率三萬人至安豐，為壽春外援。魏亦令將軍石苞，督同兗州刺史周泰，徐州刺史胡質等，擊敗朱異。異走報孫綝，綝乃大發士卒，出屯鑊裡，仍使異同將軍丁奉黎斐等，引兵五萬，再救壽春。異將輜重留屯都陸，自出黎漿，不意魏將石苞等，又復殺來，異與戰失利，仍然失敗。還有魏泰山太守胡烈，潛引精兵五千，從間道繞出都陸，把朱異所留的輜重，一炬成灰﹔異兵喪糧盡，不得已仍回見孫綝。綝怒責道：「汝兩次失敗，何顏見我？」異以魏兵勢大為辭，綝復叱道：「再去決一死戰，不必向我饒舌。」異答言有兵無糧，不能再往。綝拍案道：「誰叫汝輜重被毀？到此還敢違我令麼？」一味蠻話。異尚欲再辯，綝竟拔劍起座，把異劈為兩段。異為東吳名將，驟被殺死，將士都有違言，綝自知支持不住，索性退歸吳都。適吳將全懌兄子煒儀，因訟得罪，奉母奔魏，可巧司馬昭親來督攻，即收納煒等，且偽作煒書，囑煒從人，齎送壽春，遞與全懌。書中大意，說是孫綝還都，責諸將救誕無功，罪及家族，因此奔魏逃命。懌得書惶急，即與全端，帶領部眾，出城降魏，壽春城內，兵力益孤。誕部將蔣班焦彝，勸誕背城一戰，誕又不從，二人料誕必敗，也出降魏軍。壽春自被圍後，差不多已有半年，勉強過了殘冬，糧食垂盡，誕屢次突圍，終不能脫。文欽向誕獻議，請將北兵盡行驅出，但留吳兵，與誕堅守，方可省食，誕不禁起疑，欽說至再三，誕勃然大怒道：「汝教我盡去北軍，連我也好送死了！」說著即拔刀砍死文欽。欽子文鴦文虎，聞乃父被殺，當然痛憤，便逾城奔投魏營，軍吏請按他前罪，一並加誅，司馬昭獨解說道：「欽敢叛國，應受族誅，但今卻不應出此。欽子窮迫來降，若將他誅戮，反使城內守兵誓死拒我，豈不可慮？」乃召入鴦虎二人，面加撫慰，更表為偏將軍，封關內侯。能收能放，奸譎不亞老瞞。一面使騎士數百人，繞城大呼道：「文欽子尚不見誅，反加封賞，汝等何不早降，同受爵祿呢？」守兵聽著，俱被誘動，往往縋城出降，昭乘勢攻城，一日一夜，便得登陴，殺入城中。諸葛誕率親兵數百人，開城欲走，被魏司馬胡奮追及，一刀畢命，奮指揮部曲，將誕親兵，一齊縛住，勸令投誠。誰知他都不肯降，殺一個，勸一個，隨勸隨殺，竟至殺盡，並將諸葛誕全家誅戮，夷及三族。吳將唐咨降魏，惟偏將軍於詮，慨然太息道：「大丈夫受命行軍，不能救人，反甘屈節，我所不為。」說罷，竟免冑突陣，致為亂軍所殺。可見吳大帝於地下。司馬昭安民已畢，查點吳兵，乞降不下一二萬人。或謂吳兵家小，盡在江南，將來必有他變，不如坑死了事，昭搖首道：「古時良將出師，全國為上，但教元惡殲除，何必多戮他人？」遂令降卒分佈三河，聽令安處，拜唐咨為安遠將軍，咨以下有裨將數人，亦各予名位，眾皆悅服。司馬昭子孫得為帝數年，未始非這件陰功。惟昭欲乘勝伐吳，由鎮東將軍王基諫阻。又聞蜀將姜維，復出漢中，乃留基都督揚州，自率大軍西歸。途次接得鄧艾軍報，乃是蜀兵已經卻退，昭得放心，還抵丘頭，奉著兩宮車駕，回到洛陽，群臣又稱昭功德應授榮封，魏主髦乃令昭為相國，封晉公，加九錫，昭尚推辭再四，方將成命收回，這且待後再表。<br>　　且說吳大將軍孫綝，引兵還都，威名雖挫，驕橫如故。吳主亮年已十六，親攬政事，見綝專權好殺，未免不平，往往因綝入朝，設詞問答，綝輒為所窘，乃托疾不朝。使弟據為威遠將軍，入宮宿衛，恩為衛將軍，乾為偏將軍，闓為長水校尉，分屯諸營，為自固計。吳主亮嘗翻閱舊案，得見朱公主死狀，疑有冤誣，乃召問全公主，全公主膽虛心怯，反謂朱公主罪證，是由朱據二子熊損所言。熊已督虎林，損亦督外都，亮責他有心害母，立使將軍丁奉，齎詔賜死。損妻為孫峻妹，綝因上書諫阻，亮獨不從。全公主恐禍及己身，故意討好亮前，敘述孫綝兄弟罪惡，被孫峻奸污有年，樂得借此出氣。亮遂與她謀誅孫綝，且引將軍劉承，密商計劃。亮妃為全尚女，時已立為皇后，尚子紀為黃門侍郎，亮召入與語道：「孫綝遇事專擅，藐我太甚，若不早圖，必將及禍﹔卿父為中軍都督，煩為密告，叫他嚴整軍馬，我當親率各營，圍取孫綝，但切勿使卿母聞知，婦人不曉大事，且為綝從姊，倘或漏泄，貽誤非輕！」紀唯唯受教，出告父尚。尚素無遠慮，竟向妻孫氏漏泄，孫氏即使人報綝。但顧母家，不顧夫族，婦人誤事，往往如此。綝聞報大怒，夜使弟恩襲執全尚，並在蒼龍門外，誘殺劉承，然後引兵圍宮。亮亦憤不欲生，上馬帶綝韃，持弓欲出，且語近侍道：「我為大帝嫡子，在位已五年，中外大臣，孰敢不從？賊敢這般放肆麼？」也是一廂情願。近侍等向前攔住，極力諫阻，全後也已聞知，與亮乳母一同趨至，牽住亮衣，不令外出，亮叱全後道：「汝父糊塗，敗我大事！」全後本有姿色，更兼淚容滿面，令人生憐，惹得亮欲行又止，將弓擲地，一面使人召紀。紀對來使道：「臣父奉召不謹，負上實甚，臣無顏再見陛下。」說至此，竟拔劍自刎。可謂烈士。使人當即返報，亮不勝歎息，尚想設法解圍，哪知孫綝敢作敢為，囑使光祿勛孟宗，往告太廟，廢亮為會稽王，且列亮罪狀，班告遠近。尚書桓彝，不肯署名，被綝當場殺死，又遣中書郎李崇，帶兵入宮，奪取璽綬，迫亮夫婦出宮，由將軍孫耽，押送就國，亮始終無法，只好挈眷去訖。綝復徙全尚至零陵，全公主至豫章﹔尚在途中，又被綝使人刺死。獨不刺全公主，莫非尚為亡兄顧全私愛麼？綝欲自立為主，恐眾情不服，商諸典軍施正，正勸綝迎立瑯琊王休。綝乃令宗正孫楷，與中書郎董朝，迎休入都。休嘗夢見乘龍上天，有首無尾，驚為奇事。是不得傳子之兆。至是啟行至曲阿，有老人於休前請道：「事久變生，願大王速行。」休乃兼程入都，留駐便殿。孫恩奉上璽綬，三讓乃受，即日登正殿嗣位，下令大赦，改元永安。孫綝自稱草莽臣。繳還印綬節鉞，乞避賢路。死期將至，何必做作？休特旨慰諭，命綝為丞相荊州牧，恩乾闓皆晉爵加官，餘亦封賞有差。<br>　　先是丹陽太守李衡，因休徙封丹陽，見九十七回。屢加侵侮，衡妻習氏，勸諫不從。休上書乞徙他郡，乃改遷會稽﹔至休入嗣位，衡懼休報怨，意欲奔魏。習氏復諫道：「君本布衣，荷蒙先帝拔擢，未曾報德，乃反虐待諸王，自貽嫌釁，一誤已足，奈何再叛主降虜呢？」義正詞嚴。衡皺眉道：「今將奈何？」習氏道：「瑯琊王素好聲名，當不至肆行報復，但為君計，須先詣獄請罪，妾料君不但免禍，並可復官。」衡聽了妻言，自詣建業，入獄待罪。果然奉詔赦免，說他在君為君，不必多疑，仍令還郡治事，並加威遠將軍職銜。辛敞有姊，李衡有妻，並錄之以示女界。後來衡欲治產，習氏又屢次加誡，但在武陵，種橘千株，故卒得令終。惟孫綝一門五侯，並典禁兵，權傾人主﹔吳主休陽示恩寵，內實加防。綝嘗奉牛酒入宮，向休上壽，休謙謝不受，綝乃持酒至張布府中，與布共飲。酒後觸起私忿，便向布直告道：「我前廢少主，朝臣多勸我自立，我為今上賢明，故迎他為君，今我奉酒上壽，反致見拒，莫非疑我不成？看來只好變計呢。」布方超任左將軍，為休心腹，與綝別後，即入宮密報。休很是不安，沒奈何優給賞賜，遇綝請求，無不勉從。綝佯請出屯武昌，調兵給仗，擅取武庫兵器。將軍魏邈，與衛士施朔，便入奏道：「綝必將謀變，不可不防。」休因急召張布密議，布舉薦老將丁奉，可任大事，休乃再征奉入宮，與謀誅逆。奉答說道：「丞相兄弟，支黨甚多，不易猝制﹔好在臘日將到，大會群臣，待綝入席，便可下手，內屬左將軍布，外屬老臣便了。」休聞言大喜，即囑布奉兩人，秘密行事，並令魏邈施朔為助。未幾已屆臘會，先一夜間大風拔木，飛石揚沙，殺一孫綝，何干天怒？想是適逢其會。綝也覺驚心，托言有疾，不願赴會，偏中使屢來敦促，只好應召。家人從旁勸阻，綝勃然道：「朝命已至，何憚不往？萬一有變，可令府中放火為號，我自當速歸。」言訖遂行，到了朝堂，百官統皆待著，迓綝入殿，連吳主休亦起座相迎，綝行過了禮，昂然高坐，當即開宴聚飲。酒至半酣，望見殿外濃煙衝起，即詫言何處失火，起座欲歸。休忙勸止道：「外兵甚多，何勞丞相出視？」綝不肯應命，離席便行，張布舉杯一擲，便有武士突出，立將孫綝拿下。吳主休喝聲道：「斬！」綝慌忙跪叩道：「乞貸一死，願徙交州。」休怒叱道：「汝何不徙滕胤呂據等人？」綝復碰頭道：「願沒為官奴。」休又叱道：「汝何不使胤據為奴？」兩詰甚妙。布即將綝押出殿門，一刀斬訖，持首示眾道：「罪止孫綝，餘皆不問。」殿內外聽了此言，俱肅靜無聲。俄而丁奉牽入孫恩孫乾，亦由休叱令梟首﹔惟孫闓乘船北走，由魏邈施朔追去，終得擒誅﹔孫綝兄弟家屬，一概駢戮﹔追奪孫峻官爵，剖棺戮屍﹔改葬諸葛恪滕胤等&#20898;。廷臣或請為恪立碑，吳主休駁說道：「盛夏出師，徒喪士卒，不可謂能﹔受遺輔政，身死賊手，不可謂智﹔怎得無端立碑呢？」駁得甚是。惟休妃為朱據女，母即休姊朱公主。以甥女為妻，亦太悖謬。朱公主為峻所殺，埋屍石子崗，無從辨識，惟有老宮人尚記主衣，再使兩巫至亂&#20898;前禱祝，夜見有一婦人，從岡上來，冉冉入&#20898;，因即開驗，果如宮人所言，乃得改葬。冊朱妃為皇后，立子■為太子，■讀如彎。封南陽王和子皓為烏程侯，皓弟德為錢塘侯，謙為永安侯。所有與謀誅綝諸將，如張布丁奉等，並膺懋賞，江東乃安。惟吳得誅逆臣孫綝，魏卻反弒嗣主曹髦，下手是舍人成濟，主使實大將軍司馬昭。語似老吏斷獄。先是魏寧陵井中，兩現黃龍，群臣上表稱賀，魏主髦獨歎息道：「龍為君象，上不在天，下不在田，乃屈居井中，有何祥瑞可言？」遂作《潛龍詩》以自諷云：<br>　　傷哉龍受困，不能躍深淵﹔上不飛天漢，下不見於田﹔<br>　　蟠居於井底，鰍鱔舞其前﹔藏牙伏爪甲，嗟我亦同然！<br>　　這詩為司馬昭所聞，很是不悅。乃復陰圖廢立。每見魏主曹髦，輒用言譏嘲，惹得髦忍無可忍，乃召侍中王沈，尚書王經，散騎常侍王業，私下與語道：「司馬昭居心叵測，路人皆知，我不能坐受廢辱，今當與卿共討此賊。」經當即諫阻道：「昔魯昭公不忍季氏，散走失國，為天下笑﹔今大權久歸司馬氏，內外公卿，俱為彼爪牙，不顧順逆，陛下宿衛空虛，甲兵單弱，如何能出討權臣？還乞慎重三思。」髦憤然起座道：「我已決意出討，雖死不懼，況未必遽死哩。」說著，即從袖中取出詔書，投諸地上，自往永寧宮稟白太后去了。太覺鹵莽。王沈等踉蹌趨出，沈即語王經道：「此事只好往白司馬公，免致同盡。」業也以為然，寧宮出來，竟不顧利害，但集殿中宿衛，及蒼頭官僮數百人，鼓噪出宮，自己拔劍升輦，當先押隊，直奔止車門。門外有屯騎校尉司馬&#20279;，系是昭弟，當即引兵攔住﹔髦厲聲喝退，向前再行。方至南闕，見賈充帶著兵士數千，前來迎戰，髦呼喝不住，兩下竟廝殺起來。太子舍人成濟，頗有勇力，隨充軍前，便問充道：「此事究應如何處置？」充悍然道：「司馬公養汝何用？正為今日！」濟復問道：「當殺呢？當縛呢？」充復答道：「殺死便了，何必多問。」濟遂挺矛趨進，馳至輦前，髦尚大喝道：「我為天子，賊臣怎得無禮？」濟並不答話，橫矛直刺，髦用劍招架，擋不住成濟的長矛。霎時間胸際受傷，撞落輦下，濟再順手一刺，刃透背上，嗚呼畢命。這叫做螳臂擋車，自不量力。衛士僮僕等，統皆逃散，充竟往報司馬昭，昭假意大驚，自投地上。太傅司馬孚聞變奔往，手枕髦股，且哭且語道：「陛下被殺，實由臣罪！」身為太傅，不能事前調護，徒哭何益？當下命從吏棺殮髦屍，舁入偏殿，司馬昭趨至殿中，召群臣會議，百官皆至，獨陳泰已為尚書僕射，在都不入。昭令泰舅荀彧往召，泰欷歔道：「時人謂泰可比舅，今舅反不如泰呢。」泰子弟俱勸泰一行，泰素服入朝，先至靈前，慟哭一番，然後見昭。昭佯為流涕道：「今日事該如何辦理？」泰泣答道：「獨斬賈充，稍可以謝天下。」昭沈吟半晌。又復問道：「再思至次。」泰朗聲道：「只有比此更進，何次可言？」昭乃不復問，令左右為太后作詔，誣髦忤逆不孝，意圖弒母，宜廢為庶人﹔尚書王經，敢逢君惡，亦應重懲等語，當即使人至永寧宮，迫令太后鈐印，即日頒發。昭卻與司馬孚等聯銜，請用王禮葬髦，吾誰欺？欺天乎？惟拘王經全家入獄。經尚有老母，亦被囚系，經因向母叩謝道：「不孝子累及慈親，奈何奈何？」母反破涕為笑道：「人誰不死？但恐死不得所！今因此並命，死亦何恨呢？」比滂母更勝一籌。越日王經全家就誅，滿城士民，無不淚下。司馬昭見人心未死，乃歸罪成濟，派兵收捕。濟不肯就拘，裸體登屋，醜詆司馬昭，把他主使賈充，及所有弒君陰謀，和盤說出。卻是痛快，但汝何故從逆？嗣經兵士四面放箭，濟無從逃避，當然射倒，臨死尚罵不絕口，昭竟夷濟三族。小子有詩歎道：<br>　　王經報主甘從死，成濟弒君亦受誅﹔<br>　　等是身家遭絕滅，流芳遺臭兩懸殊。<br>　　欲知嗣立何人，且至下回續表。<br>　　孫綝出救諸葛誕，棄師而歸，猶且驕橫如故，安能久存？吳主亮若能濡忍以待，則如休之所為，未必不能為之。蓋綝之懷逆，與司馬昭相同，而才力之不逮昭也遠甚。昭父兄累建功勛，為人畏服，綝無是也﹔昭之智不讓父兄，傾動內外，朝臣俱受彼牢籠，綝又無是也。綝兄孫峻，作惡多端，及身幸得免誅，而綝則喪師辱國，眾怨交乘，捽而去之，固易事耳。亮所托非人，因致失敗，非綝之不易誅也。魏主髦鹵莽從事，彷彿孫亮，亮且不能誅綝，髦亦安能誅昭？南關遇弒，莫非其自取耳。惟王經見危授命，始則進諫，繼則抗逆，身雖被戮，名獨流芳，而經母亦含笑就刑，賢母忠臣，並傳千古，以視成濟之為虎作倀，亦夷三族。其相去為何如乎？<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 後漢 </a>>> </font></td>
     <td width="60%" align=right><a href=97.htm>上一篇</a> &nbsp;&nbsp;&nbsp;&nbsp; <a href=99.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>