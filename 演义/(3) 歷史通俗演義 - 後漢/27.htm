<html>
<head>
<title>開放文學--歷史通俗演義 - 後漢--第二十八回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 後漢 </a>>> </font></td>
     <td width="60%" align=right><a href=26.htm>上一篇</a> &nbsp;&nbsp;&nbsp;&nbsp; <a href=28.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第二十八回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>使西域班超焚虜　御北寇耿恭拜泉</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說奉車都尉竇固，前與諸將出討北匈奴，他將俱不得功賞，獨固軍至天山，斬獲頗多，加位特進。固本前大司空竇融從子，父友曾受封顯親侯，友歿固嗣，又曾尚涅陽公主，顯榮無比。明帝因他舊住河西，熟悉邊情，所以委令北伐。及天山戰勝，功出人上，復有詔令耿秉諸將，並受固節度。固得有專閫權，遂欲踵行漢武故策，招撫西域，截斷匈奴右臂，用夷制夷。當下派使西行，特選出一個智勇深沈的屬吏，令與從事郭恂，同往西域。這人為誰？乃是故文吏班彪少子超。彪擅長文辭，官至望都長而終。長子固，字孟堅，九歲即能屬文，及年已成人，博通書籍，所有九流百家諸言，無不窮究。明帝召詣校書部，使為蘭台令史，撰述史傳。有弟名超，字仲升，少有大志，不修細節。當兄固應詔時，自與母隨入都中，至官署中充作書傭，終日勞苦，所得寥寥，嘗投筆憤慨道：「大丈夫無他志略，尚當效傅介子張騫，立功異域，博取侯封！怎能鬱鬱久事筆墨間呢？」傅張立功，並見《前漢演義》。左右聽了，都不禁暗笑，超奮然道：「小子怎知壯士志，奈何笑人？」男兒當自強。既而與相士敘談，問及將來窮達，相士道：「今日一布衣，他日當封侯萬里！」超笑問原因，相士指超面道：「君燕頷虎頸，飛行食肉，這就是萬里侯相呢！」未幾果得朝廷特詔，令超與兄固同官，亦得拜蘭台令史。就職年餘，又復因事免官，獨竇固器重超才，慇懃款接，及出握兵符，遂調超為假司馬。前次追虜至伊吾&#24208;城，超嘗執戈前驅，得勝回營，事見前回。至此與郭恂同使西域，奉令即行。<br>　　自光武帝修文偃武，不願用兵，西域一帶，由他自主。因此車師鄯善等國，又去依附匈奴。見二十一回。莎車王賢，恃強用兵，併吞於置大宛諸國，使部將君得率兵監守。於置遣將休莫霸，收合餘眾，攻殺君得，自立為王。莎車王賢，當即大憤，督領諸國數萬人，往攻休莫霸。偏又為休莫霸所敗，傷亡過半，賢脫身走歸。休莫霸進圍莎車，身中流矢，方才退兵，途次隕命。國相蘇榆勒等，共立休莫霸兄子廣德為王。時龜茲王則羅，為國人所殺，則羅本莎車王賢少子，國人既敢殺死則羅，當然不服莎車，龜茲為莎車所並，亦見二十三回。又恐莎車往攻，索性聯屬匈奴，先擊莎車。兩下裡爭戰不休，互有殺傷。於置王廣德，正好乘他疲乏，使弟仁督兵萬人，直逼莎車城下。莎車王賢連被兵革，不堪再增一敵，沒奈何遣使出城，至廣德營中請和，願將己女配與廣德。廣德躊躇半晌，方才允諾。待賢將女送交，便一擁而去。好容易過了一年，莎車城外，復來了於置兵馬，差不多有三四萬人。莎車王賢登城俯眺，遙見廣德押住陣後，跨馬揚鞭，指揮如意，乃高聲呼語道：「汝為我女夫，無端興兵相犯，究欲何為？」廣德答說道：「正因王為我婦翁，久不相見，所以前來問候！今願請王出城結盟，再修前好。」賢聽了此言，又似廣德無意構釁，但既欲修盟，為何帶來許多人馬？當下狐疑不決，因向國相且運商議。且運忙說道：「廣德為大王女婿，誼關至戚，何妨出見？」賢遂釋去疑團，坦然出城。廣德躍馬相迎，彼此問答，未及數語，忽由廣德一聲暗號，突出壯士數十名，擁至莎車王賢馬前，把賢拖落馬下，捆<img src=vmqjl.gif align=absmiddle border=0>起來。賢尚想且運出救，那知且運正私召廣德，叫他前來捉賢，一見廣德得手，便大開城門，納入於置兵馬，趁勢將賢妻子，一並拿下。當即由廣德留下將士，與且運同守莎車，自押賢等歸國，未幾竟將賢殺死。大約是妝奩未足，故將頭顱賠送。匈奴聞莎車被滅，恐廣德乘此強盛，將為己害，乃征發龜茲焉耆尉黎等國騎兵，得三萬人，統以五將，合圍於置。廣德料不能敵，遣使乞降，並出長子為質，每歲貢給罽絮等物。匈奴乃退，另立莎車王賢子齊黎為莎車王，廣德心憚匈奴，未敢與爭。惟西域諸國，要算廣德最強，次為鄯善國王。鄯善自服屬匈奴後，國內無事。（見二十一回。）<br>　　嗣王廣休養生息，勢亦日昌，班超與郭恂等先到鄯善，國王廣卻慇懃款待，禮意甚周。越數日忽漸疏懈，超密語吏屬道：「諸君可知鄯善薄待麼？我想鄯善王廣，必因有北虜使來，未識所從，故禮不如前，智士能明幾知微，況已情跡昭著呢？」道言甫畢，適有鄯善役使，來餉酒食，超故意問道：「匈奴使來已數日，今在何處？」鄯善本諱莫如深，不意被超一口道破，還道超已有所聞，只好和盤說出。超將役使留住，閉門不放，潛集吏士三十餘人，與共飲酒，酒至半酣，蹙然語眾道：「卿等與我共來絕域，本欲建立大功，邀取富貴，今虜使才到數日，國王廣禮意&#28613;衰，倘彼見我吏屬寥寥，出兵拘拿，械送匈奴，恐我等骸骨，徒為豺狼所食，奈何！奈何！」吏士聞言，俱愁眉相答道：「事已如此，只得甘苦同嘗，死生願從司馬！」遣將不如激將。超奮起道：「不入虎穴，怎得虎子？為今日計，唯有乘著昏夜，火攻虜使，彼不知我等多少，定然驚駭，我若得將虜使擊斃，鄯善自然膽落，功成名立，在此一舉了！」大眾聽著，又覺得危疑起來，半晌才說道：「請與郭從事熟商！」超瞋目道：「吉凶決在今夜，郭從事系文俗吏，聞此必恐！一或謀泄，反致速死，如何算得壯士呢？」仍是激將。眾見超面帶怒容，未免懾服，乃願從超計。超即命吏士整束停當，待至夜半，率眾三十餘人，逕奔匈奴使營。可巧北風大起，吹徹毛骨，眾且前且卻，尚有懼容，超與語道：「這正是天助成功，盡可放膽前行，無庸顧慮！」說著，遂令十人持鼓，繞出虜帳後面，且密囑道：「如見有火光，即當鳴鼓大呼，萬勿失約！」十人領命去訖。又使二十人各持箭械，踅至虜帳，夾門埋伏。超自率數騎，順風縱火，前後鼓噪聲同時響應，虜使從夢中驚醒，走投無路，僕從越加惶怖，頓致大亂。超首先突入虜營，格斃三人，吏士一擁齊上，竟將虜使擊斃，並殺虜使隨兵三十餘人，一面縱火焚營，把虜眾百餘名，一齊燒死。時已天明，超率眾返告郭恂，恂方得聞知，不禁大駭。真是飯桶。既而俯首沈吟，超已知恂意，舉手與語道：「從事雖未同行，但休戚與共，超亦豈欲獨擅己功？」恂乃心喜，面有歡容。因人成事，還想分功。超即召鄯善王廣，取示虜使首級，廣嚇得面色如土，再經超宣漢威德，叫他從今以後，勿得再與北虜交通，否則虜首可作榜樣，幸毋後悔！廣連忙伏地叩頭，唯唯聽命，遂納子為質，隨超還報。竇固大喜，且陳超功，並請選使再撫西域。明帝覽奏，欣然說道：「智勇如超，何不再遣，還要派什麼別人？」當下拜超為軍司馬，令他續成前功。竇固奉命，因復遣超西往於置，並欲撥兵為助。超答說道：「於置國大路遙，就使帶兵數百，亦不足濟事，多反為累，超但將前時從行三十六人，往彼宣撫，相機處置，便已敷用了。」言畢遂行。<br>　　好多日才抵於置，於置王廣德，雄視西域，雖嘗接見超等，卻是傲然自若，不甚敬禮，且召巫入問向背。巫假意禱神，費了許多做作，方張目說道：「神有怒意，謂於置王何故竟欲向漢？漢使有騧馬騎來，可取以祠我！」廣德素來迷信，即使人向超求馬。超已偵得巫言，謂須巫親自來取，巫竟如言趨至，超不與多言，突拔佩刀劈巫，砉然一聲，巫首落地，有膽有識。便持了巫首，進示廣德，且將前時制服鄯善情形，當面陳述，令廣德自擇進止。廣德驚出意外，派人調查鄯善，果有虜使被殺、遣子入質等情，乃亦決計附漢，不屬匈奴。匈奴本有將吏留守於置，監護廣德，廣德即暗地發兵，攻殺匈奴將吏，攜首獻超。超隨身帶有金帛，當即出贈廣德，與廣德以下諸官屬。夷人素性貪利，得了饋遺，自然額手相慶，願聽約束。於置鄯善為西域望國，兩國既已歸漢，餘國多半聽從，依次遣子入侍。西域與漢絕交，已有六十五年，至此乃復與漢往來，奉漢正朔。獨龜茲王建，為匈奴所立，未從漢命，並據有天山北道，攻殺疏勒王，另使龜茲貴人兜題，為疏勒主。疏勒在於置西北，超意欲襲取，就從間道入疏勒境，先遣從吏田慮，往撫兜題，撥吏士十餘人隨往，臨行囑慮道：「兜題非疏勒種，國人必不用命，卿前去招撫，若彼不即降，可乘虛執取，切勿有誤！」慮也有乾略，應聲即往。到了兜題所居的槃橐城，報名進見，兜題卻無降意，語多含糊。慮見他衛卒寥寥，即回引從士，搶步上前，立將兜題拖下，用繩捆住。兜題左右，不過數人，沒一個前護兜題，統去躲閃一旁。慮得將兜題牽出，飛馳白超。超亟往疏勒，盡招該國將吏，慷慨與語道：「龜茲無道，橫行劫殺，汝等正當為故主報仇，奈何降虜？」國人答以力不從心，只好緩圖。超又說道：「我乃大漢使臣，來撫汝國，汝能從我號令，何患狡虜？現在故主有無遺裔，應該迎立為王！」國人答言故主無子，只有兄子榆勒尚存。超即命迎入，使王疏勒，更名為忠，國人大悅。當下牽入兜題，遍問大眾道：「此人可殺否？」眾齊稱可殺，超卻喟然道：「殺一庸夫，有何益處？不如把他放還，使龜茲知大漢威德，不在多誅。」眾又相率贊成。超乃命將兜題釋縛，叫他歸告龜茲王，速即降漢。兜題幸得免死，諾諾連聲，拜謝而去。此等人，原不值污刀。超既撫定疏勒，遣人往報竇固。固正奉詔出師，往討車師，因檄超暫留疏勒，不必遽歸，自與駙馬都尉耿秉，騎都尉劉張，領兵出敦煌，越塞至蒲類海，擊破白山虜兵，直入車師。車師向分前後二庭，前王居交河城，後王居務涂谷，相去約數百里，從前嘗附屬西漢，漢衰乃轉歸匈奴。竇固入車師境，因慮後王道遠，山路崎嶇，不如就近攻擊前王。獨耿秉謂車師前王，乃後王安得子，若先攻後王，並力取勝，那時前王自服，不待勞師。固沈吟未決，秉奮身起座道：「秉願前行！」說著，即出營上馬，揮兵北進，眾軍不得已隨行。至務涂谷相近，攻破虜壘，斬首數千級，後王安得大恐，慌忙出門迎秉，脫帽長跪，抱秉馬足，俯首乞降。秉引與見固。固令安得招降前王，前王當然聽命。車師全定，乃奏請復置西域都護，分設戊己校尉。當下簡選陳睦為都護，司馬耿恭為戊校尉，留屯車師後王部金蒲城，謁者關寵為己校尉，留屯前王部柳中城。固班師入塞，靜候朝命，朝旨令他罷兵還京，固不敢違慢，自然南歸。<br>　　未幾已是永平十八年仲春，北匈奴聞漢兵已歸，便遣左鹿蠡王率二萬騎兵，往攻車師後庭。車師後王安得，本來庸弱，不能抵拒，當即飛使至金蒲城，向耿恭處乞援。恭部下不過二三千人，未便多出，但令司馬領兵三百，往救安得。看官試想，三百人如何濟事？一至務涂谷旁，不值虜軍一掃。匈奴兵殺盡漢兵，氣燄愈盛，立即搗入務涂谷，亂斲亂殺，可憐車師後王安得，也被剁死亂軍中。虜騎乘勝長驅，進薄金蒲城，耿恭乘城搏戰，預用毒藥塗上箭鏃，待至虜騎蟻附　即令吏士四射，且射且呼道：「漢家箭有神助，若被射著，必有奇變！」虜騎不免中矢，顧視創痕，果皆沸裂，於是人人皆驚。湊巧天起狂風，繼以暴雨，恭軍正在上風，順勢逆擊，殺傷甚眾。匈奴兵益疑恭為神，相顧錯愕道：「漢兵深得神佑，我等枉送性命，不如罷休！」乃相率引去。恭料匈奴必再窺西域，乃巡視疏勒城旁，此非疏勒國城。見有澗水可固，因即引兵據住。到了春去夏來，虜騎果復大至，來攻疏勒城。恭懸賞募士，得壯夫數千名，前驅陷陣，自率兵吏隨後繼進，擊破虜騎，殺獲頗多。虜尚未肯棄去，屯駐城下，堵住澗水，不使流入城中。恭回城拒奪，因軍士無從得水，也覺焦灼，急命在城中阱井，掘地深十五丈，不得涓滴，害得全軍皆渴，不得已壓笮馬糞，取汁為飲。恭仰天長歎道：「我聞從前李貳師，即李廣利。嘗拔佩刀刺山，湧出飛泉，今漢德重昌，豈無神明默佑？我當虔誠禱祝便了！」遂整肅衣冠，向井再拜，且拜且祝，約閱片時，竟有泉水奔出，滔滔不絕，大眾皆稱萬歲。是即至誠格天。恭令吏士暫且勿飲，運水上城，和泥涂補，並沃水示虜，虜兵詫異道：「漢校尉真是神靈，何可再犯？」一聲喧嘩，萬騎齊遁。恭也不去追趕，繕城自固罷了。<br>　　且說明帝在位，已閱一十八年，皇子炟為馬後所愛，已早立為太子，年已二九。此外尚有八子，俱系後宮妃嬪所出，長名建，封千乘王，幼年殤逝﹔次名羨，封廣平王﹔又次名恭，封鉅鹿王﹔又次名黨，封樂成王﹔又次名衍，封下邳王﹔又次名暢，封汝南王﹔又次名恭，封常山王﹔最幼名長，封濟陰王。諸王年皆童稚，均留居京師，未曾就國。明帝嘗親定封域，每國不過數縣，比諸兄弟所封，才得一半。馬皇后進言道：「諸子只食彩數縣，得毋太嫌減損麼？」明帝答道：「我子豈宜與先帝子相同？但得歲入二千萬，供彼衣食，已不為不足了。」意在言外，非徒儉約而已。當時司空伏恭，已經罷職，改任大司農牟融為司空。司徒邢穆，接續虞延後任，回應二十五、二十六回。就職兩年，適值淮陽王延，驕恣無度，延系明帝異母弟，為廢後郭氏所出，已見前文。有人上書劾延，說他與姬兄謝弇，及姊婿韓光，招致奸猾，造作圖讖，嘗有禱禳咒詛等情。事下案驗，連邢穆也受嫌疑，下獄論死，弇與光並皆伏法，惟延得因親減罪，徙封阜陵，止食二縣。另用大司農王敏為司徒。未幾敏又病歿，召汝南太守鮑昱入都，擢為司徒。昱即故司隸鮑宣孫，前魯郡太守鮑永子。宣娶桓少君為妻，鹿車回裡，善修婦道，時人稱為桓鮑，與梁孟齊名。鮑梁鴻孟光見前回。永與昱先後出仕，桓少君尚福壽康寧，昱嘗從容進問道：「太夫人可憶挽鹿車時否？」少君應聲道：「先姑有言，存不忘亡，安不忘危，我怎敢相忘呢？」可巧鮑宣女，亦一賢婦。既而少君壽終，永丁懮回籍，服闋復入任司隸校尉，守法不阿，權戚斂手，終因抗直忤旨，出為東海相，病終任所。昱初為高都長，誅暴安良，再遷為司隸校尉，奉法守正，有祖父風。三世為司隸校尉，卻是難得。旋出為汝南太守，築陂捍田，政績卓著。及代王敏為司徒，明帝特賜他錢帛什器，彰獎功能，昱子德亦得除為郎官，可見得善人遺澤，數世不衰。鮑宣雖然枉死，子孫終得顯官，揚名後世，乃祖有知，也應含笑。就是桓少君的四德三從，從此亦揚徽彤管，並美留芳。小子有詩贊道：<br>　　修德由來獲報隆，蟬聯三代振家風﹔<br>　　鬚眉巾幗同千古，挽鹿齊心貫始終。<br>　　鮑昱得列三公，甫經年餘，國內忽遭大喪，乃是明帝駕崩，事須詳表，試看下回自知。<br>　　西漢有張騫，東漢有班超，皆一時人傑，不可多得。吾謂超之功尤出騫上，騫第以厚賂結外夷，雖足斷匈奴右臂，而浪糜金帛，重耗中華，雖曰有功，過亦甚矣。超但挈吏士三十六人，探身虎穴，焚殺虜使，已見膽力﹔厥後執兜題，定疏勒，指揮任意，制敵如神，而於中夏材力，並不妄費，此非有大過人之才智，寧能及此？耿恭以孤軍屯萬里外，兩卻匈奴，始以藥矢嚇虜，具征謀略，繼以拜井得泉，更見精誠，守邊如恭，何需長城為哉？惜乎陳睦關寵，皆不恭若，車師將定而仍未定，此古人之所以聞鼙思將也。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 後漢 </a>>> </font></td>
     <td width="60%" align=right><a href=26.htm>上一篇</a> &nbsp;&nbsp;&nbsp;&nbsp; <a href=28.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>