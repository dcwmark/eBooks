<html>
<head>
<title>開放文學--歷史通俗演義 - 後漢--第四十三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 後漢 </a>>> </font></td>
     <td width="60%" align=right><a href=41.htm>上一篇</a> &nbsp;&nbsp;&nbsp;&nbsp; <a href=43.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第四十三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>秘大喪還宮立幼主　誅元舅登殿濫封侯</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說樊豐等聞楊震已死，還不肯干休，密遣心腹赴弘農郡，囑令太守移良，派吏至陝，阻住震喪，不准他攜櫬歸葬﹔並令震諸子充當苦役，走驛傳書。路人共知冤情，代為流涕。野王君王聖，與大長秋江京，大長秋中官名。連結樊豐等一班權閹，復要尋事生風，謀易儲位，見好中宮。先將太子保乳母王男，廚監邴吉，構成死刑，流徙家屬﹔然後與閻皇后串同一氣，讒毀太子，及東宮屬下的官僚。閻後嘗鴆死太子生母李氏，見前文。只恐太子長成以後，察悉毒謀，必圖報復，因此處心積慮，欲將太子除去。且太子保已逾十齡，為了王男邴吉兩人，無端致死，時常歎息。閻後及王聖江京等，見太子已有知識，越覺情急，遂日夜至安帝前，訴說太子過惡。安帝本愛寵閻後，再加她三寸妙舌，一副嬌容，裝出許多淚眼愁眉，就使明知架誣，也要顧妻捨子，枕席之言，最易動聽。況又有乳母王聖，倖臣江京樊豐，從旁證實，幾把那十齡童子，當作梟獍一般。看官試想這糊塗皇帝，尚能不入他彀中麼？婦寺之所以可畏者，如此。當下召集公卿，擬廢太子。大將軍耿寶，首先贊成。惟太僕來歷，與太常桓焉，廷尉張皓，同聲梗議道：「經有常言，人生年未滿十五，過惡尚不及身﹔且王男邴吉，果有逆謀，亦未肯與童年說知，皇太子怎能預聞？應亟選賢良保傅，輔導禮義，自能弼成儲德。若遽欲廢立，事關重大，請聖恩且從寬緩，不可速行！」安帝不省，竟廢太子保為濟陰王，使居德陽殿西鐘下。於是太僕來歷，邀同光祿勛祋諷，鞮，丁外反，姓也。宗正劉褘，將作大匠薛皓，侍中閭邱弘陳光趙代施延，及大中大夫朱倀等十餘人，共詣鴻都門，力白太子無過，籲請收回成命。安帝聞知，勃然變色，竟使中常侍草就詔旨，至鴻都門宣讀道：<br>　　父子一體，天性自然﹔以義割恩，為天下也！歷諷等不識大典，而與群小共為喧嘩，外見忠直，而內希後福，飾邪違義，豈事君之禮？朝廷廣開言事之路，故且一切假貸﹔<br>　　若懷迷不返，當顯明刑書，毋貽後悔！<br>　　這詔讀罷，除太僕來歷外，統皆失色，薛皓更汗流浹背，慌忙叩首道：「誠如明詔！」語才說畢，即由來歷從旁呵叱道：「薛君近作何言，奈何遽先背約？大臣處置國事，難道好這般反覆麼？」皓又懼又慚，覷隙自去。祋諷劉褘等，料知諫諍無益，依次引退。實是首鼠兩端。來歷獨居宿闕下，好幾日不肯退回，惹動安帝懊惱，使中常侍往諭尚書，叫他共劾來歷。諸尚書不敢不遵，遂推陳忠領銜，劾歷跡近要君，失人臣禮。陳忠奈何復為此舉？安帝有詞可借，便將歷褫去官職，削奪國租，且黜歷母武安長公主，不准入宮。原來歷字伯珍，為故征羌侯來歙曾孫。歙子名褒，褒子名稜，皆襲侯爵。稜且尚明帝女武安公主，歿後公主尚存。子歷既得嗣封，復因帝室姻戚，入朝登仕，由侍中遷至太僕，平素剛方持正，與權閹杜絕往來，至是因言得罪，閉戶伏居，不與親友交通，親友亦無敢過問，可見得群陰交沍，天地晦盲了！是年京師及郡國地震，共二十三次，大水雨雹，共三十六次，安帝毫不知儆，反於永光四年二月，趁著和風麗日，鼓動遊興，挈了嬌嬌滴滴的閻皇后，帶同國舅閻顯兄弟，並及寵豎江京樊豐等人，出都南巡。六龍並駕，五鳳齊飛，騶從如雲，旗旄如雨，說不盡的繁華烜赫，看不完的錦綺羅叢，沿途官吏，盛設供張，忙個不了。只是百姓又都遭殃，把賣男鬻女的血錢，供作龍輿鳳輦等行樂費。藻不妄抒。好容易到了宛城，安帝忽然不豫，飲食無味，寒熱交侵，樂極生悲。忙令御醫診視，服藥罔效。那時不便再行，只好中途折回，才抵葉縣，已是病入膏肓，不可再救，眼睜睜的看著閻後，及閻顯兄弟等人，想傳下兩三句遺囑，怎奈痰已上壅，不能出口，一剎那間，兩目上翻，嗚呼歸天。在位一十九年，年止三十有二。閻後記得雨露深恩，不禁大哭，閻顯兄弟，與江京樊豐等在旁，連忙向後擺手，叫令休哭。待後收淚，即密語道：「今皇上晏駕途中，濟陰王尚在京師，倘被大臣擁立，必為所害，我等將身無死所了！」閻後聽著，也覺著忙，急向大眾問計。到底三五權閹，有些奸計，勸閻後秘不舉哀，但言安帝病劇，移乘臥車，至入都後，方可發喪。閻後依計施行，便將帝屍置入臥車內，兼程還都，路上仍省問起居，及朝夕進食。鬼鬼祟祟的過了四日，方得馳入都中，尚佯遣司徒劉熹，往禱郊廟社稷，吁天請命。俟至晚間，方由宮中傳出哀耗，令即治喪﹔一面迎立濟北王壽子北鄉侯懿為嗣，尊閻後為皇太后，授閻顯為車騎將軍，儀同三司。濟陰王保，聞喪入哭，卻被內侍阻住，不得上殿，但許在梓宮外面，遙望舉哀。可憐保有冤莫白，有口難言，徒向那靈帷前大慟一場，幾致暈倒地上，好多時方才趨出，接連不飲不食，約有數日。內外群僚，見他童年負屈，又能曲盡孝思，莫不欷歔流涕，代抱不平。為後文迎立張本。北鄉侯懿，尚在衝齡，閻太后貪立幼君，所以與閻顯等定策禁中，迎立幼主。既已即位，然後奉安帝梓宮，出葬恭陵。閻太后即日臨朝，閻顯攬政。顯卻陰忌大將軍耿寶，及野王君王聖，中常侍樊豐等人，於是交歡三公，密圖進行。時衛尉馮石，迭經超遷，已代楊震為太尉，馮石見四十一回。閻顯且奏聞太后，擢石為太傅，進司徒劉熹為太尉，參錄尚書事，起前司空李郃為司徒。石本是個唯唯諾諾的人物，又蒙顯一力保舉，當然惟命是從﹔劉熹李郃，也得拔茅連茹，感激不遑，何人再與閻氏反對？閻顯遂與三公同奏一本，彈劾大將軍耿寶，中常侍樊豐，侍中謝惲周廣，乳母野王君王聖，結黨營私，罪俱難逭云云。閻太后立即下詔，飭拿樊豐謝惲周廣下獄，嚴刑拷訊，三人受不起痛苦，並皆斃命。貶耿寶為辛侯，寶服毒自盡﹔王聖母女，流徙雁門。當日威風，而今安在？於是擢閻景為衛尉，耀為城門校尉，耀弟晏為執金吾，兄弟並處權要，威福自由。前車覆，後車鑒，奈何仍然不知？過了數月，幼主懿冒寒得病，病且日劇。中常侍孫程，前曾為鄧太后服役，與樊豐江京等志趣不同，因見樊豐雖死，江京尚存，要想自己出頭，總非容易，朝思夜想，不如迎立濟陰王，把閻顯江京等一概推倒，乃是絕好機會，穩取侯封。主見已定，即往語濟陰王謁者興渠道：「濟陰王本系嫡統，並無失德，先帝誤信讒言，遂致廢黜。若北鄉侯一病不起，正好將王迎入，捽去江京閻顯，事必可成！」渠喜答道：「此計甚善，幸亟安排！」孫程即退約私黨，秘密籌備。先是中黃門王康，曾為太子保府史，太子被廢，康常歎憤，又長樂太官王國，與程素來莫逆，彼此會商，各願效勞。十月二十七日，幼主懿竟爾歿世，閻顯替太后划策，再征諸王子弟，擇為帝嗣。諸王俱在外藩，中使往返需時，未能驟至，孫程忙連絡十八人，約於十一月二日，共詣德陽殿西鐘下。屆期十八人俱到，姓氏官職，備錄如下：<br>　　　　王國長樂太官亟。王康　黃龍　彭愷　孟叔　李建　王成　張賢　史汎　馬國　王道　李元　楊佗　陳予　趙封　李剛　魏猛　苗光以上並為中黃門。<br>　　十八人聚集一處，與孫程議定密謀，截衣為誓。待至次日夜間，各持利械，闖入章台門，直登崇德殿。內侍江京劉安李閏陳達四人，守衛殿中，驀見孫程等擁入，不知何因。京仗著累年威勢，出來呵止，才說一語，已被孫程拔出短刀，砍落京首。劉安陳達李閏，驚慌的了不得，連忙向內逃入﹔偏是心下愈急，腳下愈慢，走了幾步，即為孫程王康追及，一刀一個，殺斃劉安陳達。凶狡何益？只有李閏還是活著，抖做一堆，眾人又欲將他殺死，獨孫程向眾搖手，但用刀擱住閏肩，厲聲與語道：「今日當迎立濟陰王，汝若贊成，無得搖動，否則立誅！」閏已嚇倒地上，渾身亂顫，忙應了幾個諾字。原來閏在宮中，頗有權術，為內外所畏服，所以程脅使同事，不願加刃。既得閏連聲允諾，乃扶閏起來，共至德陽殿西鐘下，迎入濟陰王保，擁他登位。保年才十一，是為順帝。孫程等宣傳詔命，遍召尚書僕射以下，扈從帝駕，轉幸南宮雲台﹔程等留守省門，捍蔽內外。閻顯時在禁中，聽報順帝即位，驚愕失措，不知所為。實是沒用的東西。小黃門樊登，見顯雙眉緊蹙，跼蹐不安，便向前獻計，勸即用太后詔旨，傳入越騎校尉馮詩，虎賁中郎將閻崇，守住朔平門，調兵御變。顯如言頒詔，當即來了校尉馮詩，閻太后授詩符印，且與語道：「能得濟陰王，封萬戶侯﹔得李閏封五千戶侯。」詩受印即出。顯尚慮詩兵寥寥，特使樊登與詩偕行，至左掖門外號召吏士。哪知詩陽奉陰違，一出禁門，遽將樊登格殺，揚長自去。衛尉閻景聞報，急從省中還至外府，召集衛兵數百人，欲進盛德門。孫程傳順帝詔敕，令尚書郭鎮，引羽林軍出捕閻景。鎮方臥病，聞命躍起，立刻點齊值宿羽林軍，趨出南止車門，兜頭碰著閻景，便揚聲說道：「閻衛尉下車聽詔！」說著，即一躍下馬，持節宣讀詔書。景不肯下車，且怨叱道：「這詔從何而來？」一面說，一面即拔劍出鞘，來斲郭鎮。鎮眼明手快，早已閃過一旁，掣出佩劍，剌入車中，喝一聲著，景即從車中撲出，一個斤鬥，仰墮地上。鎮左右各持長戟，雙管齊下，叉住景胸，因即將景擒住。景兵統皆&#28291;散。當由郭鎮送景入獄，景已受重傷，夜分即死。越宿辰刻，復遣使入宮，向閻太后索取璽綬。閻太后無可如何，不得不將璽綬交出，轉呈順帝。順帝既得璽綬，便出御嘉德殿，使侍御史持節收系閻顯，及顯弟耀晏，一並下獄，各處死刑﹔並將閻太后遷居離宮。又是一貴戚推翻，報應何速？尚書令劉光等，乘機上奏道：<br>　　昔孝安皇帝聖德明茂，早棄天下，陛下正統，當奉宗廟，而奸臣交構，遂令陛下龍潛藩國，群僚遠近，莫不失望。天命有常，北鄉不永﹔漢德盛明，福祚孔章。近臣建策，左右扶翼，內外同心，稽合神明。陛下踐祚，奉遵鴻緒，為郊廟主，承續祖宗無窮之烈，上當天心，下饜民望。<br>　　而即位倉猝，典章多缺，請條案禮儀，分別具奏，臣等不勝待命之至。<br>　　未幾即有復詔頒出，准如所請，令有司參考舊議，規定新制。一面開南北宮門，撤銷屯兵，大封功臣。詔書有云：<br>　　夫表功錄善，天下之通義也。故中常侍長樂太僕江京、黃門令劉安、鉤盾令陳達，與故車騎將軍閻顯兄弟，謀議惡逆，傾亂天下，中黃門孫程王康、長樂太官丞王國等，懷忠憤發，戮力&#24650;謀，遂歸滅元惡，以定王室。《詩》不云乎？「無言不仇，無德不報」。程為謀首，康國&#24650;同，其封程為浮陽侯，食邑萬戶﹔康為華容侯，國為酈侯，各九千戶﹔中黃門黃龍為湘南侯，食邑五千戶﹔彭愷為西平昌侯，孟叔為中&#24208;侯，李建為復陽侯，各四千二百戶﹔王成為廣宗侯，張賢為祝阿侯，史泛為臨沮侯，馬國為廣平侯，王道為范縣侯，李元為褒信侯，楊佗為山都侯，陳予為下雋侯，趙封為析縣侯，李剛為枝江侯，各四千戶﹔魏猛為夷陵侯，食邑二千戶﹔苗光為東阿侯，食邑千戶。朝廷量功加賞，無偏無私，爾眾侯其因功加懋，毋忽朕命！<br>　　看官記著：這就叫做十九侯。前時竇氏伏法，封侯唯一鄭眾，食邑只千五百戶，已為有識所懮﹔此次多至十九人，推孫程為首功，封邑竟至萬戶，閹人得志，無逾此時。從此漢朝與宦官共天下，眼見得貽禍無窮，不亡不止了！扼要語。李閏先未預謀，故不得加封。孫程且遷官騎都尉，並得了許多金銀錢帛的賞賜﹔就是王康以下，亦量予金帛有差。做著一注大買賣。又詔諭司隸校尉，除閻氏兄弟及江京等私親外，悉從寬貸。用王禮葬北鄉侯，起來歷為衛尉。赦免王男邴吉等家屬，盡令還京，各給錢幣。光祿勛祋諷、宗正劉褘、侍中閭邱弘等，均已去世，諸子皆選入為郎﹔侍中施延陳光趙代，及大中大夫朱倀等，皆見拔用。後至公卿，安平人崔瑗，前由閻顯辟為掾吏，見顯迎立北鄉侯，有失眾望，免不得代為寒心，意欲乘間諫顯，勸他改立濟陰王，捕誅江京劉安陳達等人。怎奈顯終日沈醉，始終不得進言，乃告長史陳禪，邀與共入求見。禪恐難挽回，遲疑未決，遂致瑗孤掌難鳴。遷延了好多日，閻氏果敗，瑗亦坐斥，門人蘇祗，欲上書陳述前情，替瑗解免，瑗止令勿為。陳禪已進署司隸校尉，召瑗與語道：「君何不聽門生上書，乃自甘坐廢呢？」瑗答說道：「前時雖有此論，未曾舉行，譬如兒女子屏人私語，怎得當真？願使君不復出口，瑗從此告辭了！」說畢遂行，還至安平，杜門絕跡。州郡聞他狷介，再行辟舉，屢征不起，韜晦終身。惟楊震門人虞放陳翼，聞知樊豐周廣等誅死，卻回憶師恩，詣闕陳書，追訟震冤。朝右亦共稱震忠，乃下詔除震子牧秉為郎，震有五子，牧秉最為著名，事見後文。賜錢百萬，許將遺柩改葬華陰潼亭，遠近親友，俱來會葬。先期十餘日，有大鳥高約丈餘，飛集柩前，俯仰悲鳴，淚下霑地，及安葬已畢，方才飛去。會葬諸人，都為稱奇，郡吏亦舉狀上聞，可巧天災不已，朝廷愈惜震枉死，因敕郡守致祭墓前，祠以中牢，且用詔書代策道：<br>　　故太尉震，正直是與，俾匡時政﹔而青蠅點素，同茲在藩，《詩》云：「營營青蠅，止於樊。」樊藩同義。上天降威，災眚屢作，爾卜爾筮，惟震之故。朕之不德，用彰厥咎，山崩棟折，我其危哉？今使太守丞以中牢具祠，魂而有靈，儻其歆享。<br>　　震冤既雪，輿論益伸，時人更為立石墓旁，圖刻大鳥形狀，留作紀念。忠臣義士，到底流芳，比那一班權戚倖臣，死且遺臭，相去不啻天淵呢！後人其聽之。就是如閻後一流婦女，位正椒房，身為國母，也算巾幗中的第一領袖，只為了貪心不足，弄得聲名兩敗，徙居離宮。司隸校尉陳禪，更指斥閻太后生性妒忌，與順帝無母子恩，請再徙居別館，不當復行朝見禮。此議一倡，群臣相率贊成，好好一位太后娘娘，幾乎要貶入冷宮，不見天日了。小子有詩詠道：<br>　　幹道主剛坤道柔，驕癡妒悍總招尤﹔<br>　　機關算盡徒增慨，十載雌風一旦休。<br>　　究竟閻太后再徙與否，容至下回再表。<br>　　安帝嗣子，只一濟陰王，閻後先鴆死其母，復及其子，明明立為儲君，乃交譖而廢之，彼且自詡為得計，庸詎知閻氏赤族，已隱兆於此耶？《傳》有之：「眾怒難犯，專欲難成。」閻後之構廢濟陰王，眾怒之所由叢也﹔迎立北鄉侯，專欲之所由敗也。欲巧反拙，轉利為害，而閻氏亡矣！孫程之謀立濟陰王，即為閻氏專政之反動力。閻氏兄弟，固有可誅之罪，特惜其誅閻氏者，不出於三五公卿，而出於十九宦官，宦官得志，禍比外戚為尤烈。十九人同日封侯，漢家之氣運已盡。幸而順帝幼聰，尚能駕馭，故其禍不致遽發耳。然貽謀不臧，終為後世大，讀史至十九侯受封，已不禁為之長太息矣。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 後漢 </a>>> </font></td>
     <td width="60%" align=right><a href=41.htm>上一篇</a> &nbsp;&nbsp;&nbsp;&nbsp; <a href=43.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>