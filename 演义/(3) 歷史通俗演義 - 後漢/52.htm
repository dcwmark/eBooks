<html>
<head>
<title>開放文學--歷史通俗演義 - 後漢--第五十三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 後漢 </a>>> </font></td>
     <td width="60%" align=right><a href=51.htm>上一篇</a> &nbsp;&nbsp;&nbsp;&nbsp; <a href=53.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第五十三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>激軍心焚營施巧計　信讒構嚴詔捕名賢</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說桂陽太守陳奉，前已剿平長沙賊黨，見五十二回。復破滅桂陽賊李研，桂陽乃安。惟餘賊卜陽潘鴻等，逃入深山，伏處年餘，覷得兵防少弛，又四出劫掠，蹂躪居民﹔還有艾縣殘賊，亦與卜潘二賊連合，大為民患。荊州刺史度尚，頗有膽略，招募蠻夷雜種，懸賞進討，大破賊眾，連平三寨，奪得珍寶甚多。卜潘二賊，仍竄入山谷間，黨羽猶盛，尚欲窮搗賊巢，殄絕根株﹔只士卒已腰囊滿盈，不願冒險再入，彼此逍遙自在，各無鬥志﹔尚乃想出一法，向眾揚言道：「卜陽潘鴻，乃是多年積賊，能戰能守，未易驅除，我兵已經勞苦，且與賊相較，還是彼眾我寡，一時不便輕進﹔今宜征發諸郡兵馬，並力擊賊，方可圖功，爾等可隨時習勞，出外射獵，毋使游惰，待至諸郡兵到，大舉進剿，豈不是一勞永逸麼？」士卒聞言，很是喜悅，當即成群結隊，共出遊獵，每日獲得禽獸，充入庖廚，足供大嚼，眾情愈加踴躍，遂至傾寨俱出，四處弋射，盡興始歸﹔不意到了營旁，統是驚心怵目，叫苦連天﹔原來那幾座營盤，都已變做灰燼，所有平時珍積，被祝融氏收拾盡淨了。卻是奇絕。看官閱此，還道是營中失火，誰知卻是度尚的秘計。尚見軍心懈弛，無非為驕富所致，因特誘他出獵，密令心腹將士，暗地縱火，毀去各營，使他失所憑借，然後可以再用。大眾未知尚謀，正在自悔自恨，涕淚交並，可巧尚來營巡視，故意頓足道：「我令汝等出獵習勞，實為平賊起見，今營中無故被毀，致失汝等蓄積，怕不是由賊狡計，前來放火麼？這都是我失防閒，致遭此害，我定要向賊求償呢！」說至此，見大眾並皆感泣，又繼續宣言道：「卜潘二賊的財貨，足富數世，諸君若能努力擊賊，便可悉數取來，區區小失，不足介意，明日就進搗賊巢便了！」雖是一番權謀，但欲驅策驕兵，亦不得不爾。眾皆應聲道：「願如尊命！」尚心中大喜，飭各軍秣馬蓐食，待旦即發。未幾已是黎明，便傳出號令，全軍啟行，自己亦披掛上馬，揚鞭急進，馳抵賊寨。卜陽潘鴻等賊，甫經起食，一些兒沒有防備，被官軍長驅殺入，如削瓜刈草一般，卜潘二賊，棄食出奔，由吏士搶步趕上，亂刀交揮，任他兩賊如何兇悍，已剁得有頭無尾，血肉模糊﹔餘賊大半飲刀，剩了幾個腳長的毛奴，雖得僥倖逃生，也已心膽交碎，情願改過自新，變做平民﹔荊州大定，群寇悉平。尚以功得封右鄉侯，調任桂陽太守﹔越年征還京師，改命任胤為桂陽太守。荊州兵目朱蓋等，戍役日久，財賞不足，復憤恚作亂，與桂陽賊胡蘭等合併，共計三千餘人，進攻桂陽，焚掠郡縣。任胤膽小如鼷，棄地逃走﹔賊眾輾轉迫脅，多至數萬，移擾零陵。太守陳球，嬰城拒守，掾吏向球進說道：「賊勢甚盛，明公不如挈家避難，尚可自全！」球勃然發怒道：「太守分國虎符，受任一方，豈可顧全妻孥，折損國威？如敢再言奔避，立斬勿貸！」掾吏乃咋舌退去。球即削木為弓，斷矛為矢，引機扳發，射死賊黨多人。賊攻城不下，因決城外流水，灌入城中，球相視地勢，據高屯兵，反引水淹賊，賊眾驚駭，乃將流水泄去。內外相拒十餘日，全城無恙。朝廷再授尚為中郎將，使率幽冀黎陽烏桓步騎二萬六千人，往救零陵，尚連敗賊眾，又與長沙太守抗徐等，調集各郡士卒，合力討擊，大破胡蘭。蘭急不擇路，驟馬亂奔，尚督兵追及，張弓搭箭，射倒蘭馬，蘭顛撲地上，當由眼快腳快的軍士，趕出一刀，了結賊命﹔餘賊失去頭顱共約三千五百級，朱蓋等竄往蒼梧。詔賜尚錢百萬，抗徐等亦受賞有差。尚系山陽人，徐系丹陽人，兩人為同時名將。至朱蓋等入蒼梧境，復被交阯刺史張磐擊退，仍還荊州，後來為零陵太守楊璇討平，這且無庸細表。<br>　　且說李膺遇赦後，復起為司隸校尉，他本生性剛直，不肯詭隨，雖已迭經挫折，仍然風裁嚴峻，執法不阿。小黃門張讓弟朔，為野王令，貪殘無道，甚至刑及孕婦，一聞膺為校尉，便即懼罪入京，匿居乃兄第舍。果然膺聞風往捕，親率吏卒至讓家，四處搜尋，不見形影，及見室有復壁，即令吏卒毀壁入視，得將張朔覓著，一把抓住，押赴洛陽獄中，訊鞫得供，立即處斬。讓遣人說情，已經無及﹔沒奈何入訴桓帝，謂膺專擅不法。桓帝召膺入殿，當面詰責，問他何故不先奏請，便即行誅？膺從容答說道：「昔晉文公執衛成公，歸諸京師，《春秋》不以為非﹔《禮》雲公族有罪，雖加三宥，有司尚可執憲不從。且孔子為魯司寇，七日即誅少正卯，今到官已越一旬，自恐稽遲獲罪，不意反欲速見譏﹔就使臣罪至死，還望陛下寬限五日，使臣得殄除元惡，然後退就鼎鑊，也所甘心了！」元惡何能盡除？徒使權閹側自，膺亦可以休矣！桓帝聽著，因他理直氣壯，不能再詰，乃旁顧張讓道：「這是汝弟有罪，應該加戮，不得專咎司隸呢！」遂令膺退去，張讓亦只好趨出。嗣是黃門常侍，皆屏足帖息，雖經休沐，不敢復出宮省﹔桓帝怪問原因，眾閹並叩頭泣語道：「畏李校尉！」是時朝廷日亂，綱紀頹弛，惟膺不屈不撓，好似中流砥柱，士人或得邀容接，輒相欣慶，號為登龍門。龍將燒尾，奈何？奈何？太尉陳蕃，薦引議郎王暢，進為尚書，出任河南太守，奮厲剛猛，與李膺齊名﹔太學諸生三萬餘人，常欽慕陳蕃李膺王暢等人，交口贊美，編出三語道：「天下楷模李元禮，不畏強御陳仲舉，天下俊秀王叔茂。」元禮仲舉叔茂，便是李膺陳蕃王暢三人的表字。自從太學生有此標榜，遂致中外承風，競相臧否，孰忠孰奸，孰賢孰不肖，往往意為褒貶，信口歌謠。於是君子小人，辨別甚清，君子與君子為一黨，小人與小人為一黨，小人只知為惡，黨派卻結得牢固，不至分爭。君子與君子，有時為了學說不同，政見不同，卻互生齟齬，又從一黨中分出兩黨來，兩黨相誹，久持不下，反被小人從旁竊笑，乘隙攻入，得將黨人二字，加到君子身上。暗君不察，疑他結黨為非，聽信讒言，濫加逮捕，鬧得一塌糊塗，這就叫做黨禍。小人原屬可恨，君子亦不能無咎。<br>　　看官聽著，待小子敘明東漢黨禍的源流。一朝大獄，應該特別敘明。先是桓帝為蠡吾侯時，曾向甘陵人周福受業，及入承大統，便擢福為尚書﹔又有甘陵人房植，曾一任河南尹，也有重名。福字仲遲，植字伯武，鄉人替他作歌道：「天下規矩房伯武，因師獲印周仲遲。」據此兩語，似乎房植的名望，駕過周福，惟兩人既相繼通顯，自然各置賓僚﹔福門下無不助福，往往優福劣植，植門下無不助植，又往往優植劣福，兩造互爭優勝，積不相容，免不得各樹黨徒，&#28613;成仇隙，黨人的名號，就從甘陵的周房兩家，發生出來。既而汝南太守宗資，用范滂為功曹，南陽太守成&#29800;，用岑&#29800;為功曹，並委他褒善糾違，悉心聽政，二郡又有歌謠道：「汝南太守范孟博，南陽宗資主畫諾﹔南陽太守岑公孝，弘農成&#29800;但坐嘯。」宗資南陽人，成&#29800;弘農人，孟博系范滂表字，公孝系岑晊表字，歌中寓意，是歸美范滂岑晊二人，名為功曹，實與太守無二，冤冤相湊，釁啟南陽。宛縣人張泛，為桓帝乳母外親，擁有資財，工雕刻術，嘗琢玉鏤金，私賄中官，中官與為莫逆交，往來甚密，泛得恃勢驕橫，肆行無忌，宛吏不敢過問。南陽功曹岑晊，因宛縣為南陽屬地，特勸太守成&#29800;，捕泛入獄，泛慌忙通訊中官，乞為救護，中官即為代請，頒下赦文，晊又促&#29800;誅死張泛，然後宣詔施赦。小黃門趙津，家居晉陽，貪殘放恣，太原太守劉&#29894;，亦將津捕入獄中，遇赦不赦，把津處死。中常侍侯覽，時已復官，即使張泛妻上書訟冤，並向桓帝前譖訴&#29800;&#29894;，說他不奉詔命，罪同大逆。桓帝頓時大怒，立征&#29800;&#29894;下獄，飭令有司審讞，有司仰承中旨，復稱兩人俱當棄市。同時山陽太守翟超，使張儉為督郵，巡視全境。侯覽家在防東，殘害百姓，大起塋&#20898;，儉舉奏覽罪，被覽從中擱置，壅不上聞，惹得儉容忍不住，竟督吏役，毀去覽&#20898;，籍沒資財。覽怎肯罷休？泣訴桓帝，歸罪太守翟超，超又被逮下獄，當由有司定案，與前東海相黃浮同科，並輸左校。黃浮事，見五十一回。司空周景，時已免官，由太常劉茂代任，太尉陳蕃，邀茂一同入諫，請赦&#29800;&#29894;超浮四人，桓帝不從，中常侍復從中媒孽，茂恐為所構，不敢復言。獨陳蕃不甘隱默，再上疏力諫道：<br>　　臣聞齊桓修霸，務為內政，春秋於魯，小惡必書，宜先自整飭，後乃及人。今寇賊在外，四肢之疾，內政不理，心腹之患﹔臣寢不能寐，食不能飽。實懮左右日親，忠言以疏，內患漸積，外難方深，陛下超從列侯，繼承天位，小家蓄產，百萬之資。子孫尚恥愧失其先業，況乃產兼天下，受之先帝，而欲懈怠以自輕忽乎？即不愛己，不當念先帝得之勤苦耶？前梁氏五侯，毒遍海內，天啟聖意，收而戮之，天下之議，冀當小平﹔明鑒未遠，覆車如昨。而近習之權，復相煽結，小黃門趙津，大猾張泛等，肆行貪虐，奸媚左右﹔前太原太守劉&#29800;，南陽太守成&#29800;，糾而戮之，雖言赦後，不當誅殺，原其誠心，在於去惡。至於陛下，有何悁悁？而小人道長，熒惑聖聰，遂使天威為之發怒，各加刑謫，已為過甚﹔況乃重罰，令伏歐刃乎？又前山陽太守翟超，東海相黃浮，奉公不撓，嫉惡如仇，超沒侯覽財物，浮誅徐宣之罪，並蒙刑坐，不蒙赦恕﹔覽之驕縱，沒財已幸，宣犯釁過，死有餘辜！昔丞相申屠嘉，召責鄧通，洛陽令董宣，折辱公主，而文帝從而請之，光武加以重賞，未聞二臣有專命之誅。而今左右群豎，惡傷黨類，妄相交構，致此刑譴，臣聞是言，當復啼訴。陛下深宜割塞近習預政之源，引納尚書朝省之事，公卿大官，五日一朝，簡練清高，斥黜佞邪，如是天和於上，地洽於下，休禎符瑞，豈遠乎哉？陛下雖厭恨臣言，臣但知為國效忠，冀回上意，用敢昧死奏聞！<br>　　桓帝覽疏，非但不從蕃請，並且下詔責蕃﹔黃門中常侍等，恨蕃加甚，只因蕃為名臣，一時未敢加害，故蕃尚居官如故。平原人襄楷，詣闕陳書，力為&#29800;&#29894;訟冤，終不見報﹔會因河水告清，楷以為清屬陽，濁屬陰，河水當濁而反清，是陰欲乘陽之兆﹔又桓帝嘗就濯龍宮中，親祀老子，用郊天樂，楷書中亦曾提及，謂黃老清虛，好生惡殺，省欲去奢，今陛下厲行誅罰，博彩婦女，全與黃老相反，祭祀何益？詞意很是激切，桓帝惟置諸不理。楷復上書糾劾宦官，文中有云：「殷紂好色，妲己是出﹔葉公好龍，真龍游廷。今黃門常侍，並犯天刑，陛下乃寵遇日甚，臣愚以為繼嗣未兆，實坐此弊！」這數語激動一班閹豎，大起嘩聲。桓帝年已逾壯，未得一子，也不免觸起懊惱，即召楷入朝，令尚書問狀。楷直答道：「古時本無宦官，自武帝末年，屢游後宮，始令閹人侍從，設置官職，這乃先朝弊政，不足為法！」尚書等斥楷違經誣上，應即論罪，竟把楷收送洛陽獄中，還是桓帝擱置不提，才免死刑。符節令蔡衍，議郎劉瑜，表救成&#29800;劉&#29894;，言亦切直，並坐罪免官﹔&#29800;與&#29894;竟搒死獄中，惟岑晊張儉，在逃未獲。&#29800;晊畢命，事由晊儉二人啟釁，乃&#29800;&#29894;死，而晊儉逃生，以義相繩，未免負友。儉有清名，望門投止，輾轉至東萊，匿李篤家。外黃令毛欽，聞風往捕，篤與語道：「張儉知名天下，所為無罪，明府素行清正，何忍拘及名士？」欽撫篤背道：「蘧伯玉恥獨為君子，足下如何自專仁義？」篤又答道：「篤雖好義，明府今日，也分得一半了！」欽歎息自去，篤復送儉出塞，方得倖存。晊竄往齊魯，親友亦競為收容，惟前新息長賈彪，閉門不納﹔彪曾有重望，在新息長任內，見貧民多棄子不育，特嚴令禁止，有犯與殺人同科，數年間戶口蕃庶，民間稱為賈父。至不納岑晊一事，為眾所疑，彪喟然道：「《傳》云：『相時而動，無累後人！』公孝要君致釁，自貽伊戚，我豈可私相容隱麼？」足令岑晊自愧。後來晊走匿江夏山中，得疾乃終。一案未了，一案又起，河內有術士張成，頗善占驗，預料朝廷當赦，縱子殺人。司隸校尉李膺，收捕成子下獄，越日果有詔大赦，成子應當脫罪，膺獨援殺人抵命的故例，不肯輕恕，竟將成子加誅。成嘗挾術干時，交通宦官，宦官便替成報怨，嗾使成弟子牢修上書，劾膺交結太學游士，共為部黨，誹謗朝廷，敗壞風俗。桓帝誤為聽信，嚴旨逮捕黨人，班行郡國，佈告天下，案經三府。當由太尉陳蕃，展覽黨人名籍，俱系海內聞人，便皺眉捻須道：「今欲逮捕諸人，統是懮國忠公，馳譽四海的名士﹔就使子孫有過，尚應十世加宥，況本身未著罪狀，奈何無端收捕呢？」說著，遂將黨人名籍卻還，不肯署名。桓帝越加動怒，索性將司隸校尉李膺，罷官系獄﹔株連太僕杜密，御史中丞陳翔，及陳實范滂等，共二百餘人，陸續捕入﹔或已聞風避匿，經有司懸金購募，務獲到案。黨人並非大盜，為何這般嚴酷？<br>　　杜密潁川人，累遷北郡泰山太守，調任北海相，監視宦官子弟，有惡必懲﹔及去官還家，每見守令，多所陳托。同郡劉勝，亦自蜀郡告歸，閉門掃軌，不復見客。潁川太守王昱，嘗向密稱美劉勝，說他清高絕俗，密知昱諷己，奮然說道：「劉勝位為大夫，見禮上賓，乃知善不薦，聞惡無言，隱情惜己，自同寒蟬，這乃是當世罪人！密卻舉善糾惡，使明府賞罰得中，令聞休揚，豈非有裨萬一麼？」無道則隱，奈何不知？昱聞言懷慚，待遇加厚。嗣入朝為尚書令，遷官太僕，嫉惡甚嚴，與李膺名行相次，時人號為李杜﹔膺既得罪，密自然不能脫身，與同連坐。陳翔系汝南人，官拜議郎，出任揚州刺史，嘗舉發豫章太守王永，私賂中官，吳郡太守徐參，倚兄中常侍徐璜權勢，在職貪穢，永與參因此被黜，宦豎與他結嫌，亦將他列名黨案，逮入獄中。陳實本與宦官無仇，不過因名盛遭忌，致被羅織。有人勸實逃亡，實歎息道：「我不就獄，眾無所恃？」乃挺身入都，自請囚系。范滂本反對儉人，一聞逮捕，便昂然入獄，獄吏謂犯官坐系，應祭&#33263;陶，滂正色道：「&#33263;陶為古時直臣，若知滂無罪，且當代訴天帝﹔如或不然，祭亦何益？」眾聞滂言，並皆罷祭。度遼將軍張&#22850;，已就征為大司農。由中郎將皇甫規升任度遼將軍，聞朝廷大興黨獄，遍拘名士，自恥不得與列，逕拜表上陳道：「臣前薦大司農張&#22850;，便是附黨，又臣輸作左校時，由太學生張鳳等為臣訟冤，便是黨人所附﹔臣應同入黨案，受罪坐罰！」桓帝得書，卻擱置一旁，並不批答。想是宦豎與規無嫌。就中惱了一位大臣，復毅然申奏，力為黨人辯誣，正是：<br>　　讒口囂囂真罔極，忠言諤諤總徒勞。<br>　　欲知何人出為辯誣，容至下回再表。<br>　　國家設兵，原以防盜，盜去不擊，烏用兵為？觀度尚之計激軍心，似以詐謀使人，不足為法，然尚之所用以擊賊者，乃蠻夷雜種耳﹔平素未曾訓練，第因一時之募集，驅使從戎，若非設法以鼓動之，安能令其再接再厲，搗平賊巢耶？故尚之所為，權道也，非正道也！孔子所謂可與權者，尚其有焉。若李膺等雖素懷剛正，而當國家開道之秋，不如潔身遠害，天地閉，賢人隱，古有明言，乃以一時之矯激，禍及海內，寧非愚忠？徐孺子謂大木將顛，非一繩所能維﹔郭林宗謂天之所廢，不可復支，正洞明權變之言，故卒能超然於黨禍之外﹔劉勝甘作寒蟬，亦此物此志云爾。李杜雖忠，其如未識權宜何也？<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 後漢 </a>>> </font></td>
     <td width="60%" align=right><a href=51.htm>上一篇</a> &nbsp;&nbsp;&nbsp;&nbsp; <a href=53.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>