<html>
<head>
<title>開放文學--歷史通俗演義 - 後漢--第三十四回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 後漢 </a>>> </font></td>
     <td width="60%" align=right><a href=32.htm>上一篇</a> &nbsp;&nbsp;&nbsp;&nbsp; <a href=34.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第三十四回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>黜外戚群姦伏法　殲首虜定遠封侯</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說司徒袁安，鬱鬱告終，漢廷失了一位元老，都人士無不痛惜，只有竇氏一門，卻稱快意。也不長久了。太常丁鴻，代袁安為司徒。鴻系經學名家，砥礪廉隅，為和帝所特拔。和帝年已十四，也知竇氏專權自恣，必為後患，故選鴻代安，倚作股肱。會當季夏日食，鴻即借災進規，上書言事道：<br>　　臣聞日者陽精，守實不虧，君之象也﹔月者陰精，盈毀有常，臣之表也。故日食者臣乘君，陰陵陽﹔月滿不虧，下驕盈也。昔周室衰季，皇甫之屬，專權於外，黨類強盛，侵奪主勢，則日月薄食。故《詩》曰：「十月之交，朔日辛卯﹔日有食之，亦孔之丑。」《春秋》日食三十六，弒君三十二，變不空生，各以類應。夫威柄不以放下，利器不以假人，覽觀往古，近察漢興，傾危之禍，靡不由之。是以三桓專魯，田氏擅齊，六卿分晉，諸呂握權，統嗣幾移，哀平之末，廟不血食。故雖有周公之親，而無其德，不得行其勢也。今大將軍雖欲束身自約，不敢僣差﹔然而天下遠近，皆惶怖承旨。刺史二千石，初蒙除授，雖已奉符印，受台敕，不敢便去，久者至數十日，背王室而向私門，此乃上威損，下權盛也。人道悖於上，效驗見於天，雖有陰謀，神照其情，垂象見戒，以告人君。間者月滿先節，過望不虧，此臣驕溢背君，專功獨行也。陛下未深覺悟，故天重見戒，誠宜畏懼，以防其禍。《詩》云：「敬天之怒，不敢戲豫。」若敕政責躬，杜漸防萌，則凶妖銷滅，害除福湊矣。夫壞崖破岩之水，源自涓涓﹔干雲蔽日之木，起於蔥青，禁微則易，救末者難。人莫不忽於微細，以致其大﹔恩不忍誨，義不忍割，去事之後，未然之明鏡也。臣愚以為左官外附之臣，依托權門，諂諛以求容媚者，宜行一切之誅。間者大將軍再出，威振州郡，莫不賦斂吏人，遣使貢獻。大將軍雖不受，而物不還主，部署之吏，無所畏憚，縱行非法，不伏罪辜。故海內貪猾，競為奸吏，小民嗟吁，怨氣滿腹。臣聞天不可以不剛，不剛則三光不明﹔王不可以不強，不強則宰牧縱橫。宜因大變，改正匡失，以塞天意！<br>　　這封奏章，若被竇太后接閱，當然不歡。偏和帝已留心政治，密囑小黃門收入奏牘，須先呈閱一周，再白太后，因此丁鴻一疏，得達主知。即命鴻兼官衛尉，屯南北宮。是時鄧迭已受封穰侯，與竇憲同鎮涼州。迭弟步兵校尉磊，與母元出入長樂宮，為竇太后所寵愛﹔憲婿郭舉，亦得邀寵。彼此互爭權勢，兩不相容，勢將決裂。和帝已有所聞，很是焦灼，默想內外大臣，多是竇氏耳目，只有司空任隗，與司徒丁鴻，不肯依附竇氏，尚可與謀。但若召入密商，必致機關漏泄，轉恐速禍。想來想去，惟有鉤盾令鄭眾，素有心計，不事豪黨，且平時嘗隨侍宮中，可免嫌疑。因此俟眾入侍，屏去左右，與議弭患方法。十四歲的小皇帝，便能謀除權戚，可謂聰明，特惜商諸宦官，未及老成，終致流弊無窮。眾請先調回竇憲，一體掩戮，方可無虞。計固甚是，然已可見中官之毒謀。和帝依言，乃頒詔涼州，但言南北兩匈奴，已皆歸順，可弛邊防，大將軍宜來京輔政為是。一面往幸北宮，借白虎觀講經為名，召入清河王慶，共決大計。慶即前時廢太子，為竇太后所譖，貶爵為王，見前文。和帝素與相愛，留居京師。此時召慶入議，也知他銜怨竇氏，必肯相助。慶果代為設法，欲援據前朝《外戚傳》，作為引證，免致太后違言。惟《外戚傳》不便調取，只千乘王伉，藏有副本，當由慶前往借閱，托言備查。原來章帝遺有八子，除和帝及清河王外，尚有伉全壽開淑萬歲六人。伉年最長，為後宮姬妾所出，生母無寵，史不留名，章帝時已封為千乘王。全已早殤。壽母為申貴人，開淑萬歲母氏，亦未詳史策，大約與伉母相同。和帝永元二年，封壽為濟北王，開為河間王，萬歲尚幼，至永元五年，始封廣宗王，一病即殤。補敘章帝子嗣，筆不滲漏。惟和帝因伉為長兄，常相尊禮。伉見慶借取《外戚傳》，也不問明底細，立即取給。慶得書便歸，夜納宮中，和帝仔細披閱，如文帝誅薄昭，武帝誅竇嬰，昭帝誅上官桀，宣帝誅霍禹等故事，並見《前漢演義》。雖俱載及，卻是簡略得很，因復令慶轉告鄭眾，使他鉤考詳情。正在秘密安排的時候，竇憲鄧迭等奉詔還都，和帝函使大鴻臚持節郊迎，賞犒軍吏，多寡有差。時已天晚，憲等不及詣闕，須待翌日入朝。文武百官，已皆夤夜往候，如蠅附羶。哪知是夜已有變動，把鄧迭兄弟，郭璜父子，一古腦兒拘系獄中。彷彿天空霹靂。自從和帝與鄭眾等定謀，專待憲至，即行發作。一聞憲已入都，立由鄭眾奉御車駕，夜入北宮，傳命司徒兼衛尉官丁鴻，嚴兵宿衛，緊閉城門，速調執金吾五校尉等，分頭往拿鄧迭兄弟及郭璜父子。鄧迭方回家卸裝，與弟磊等暢敘離情﹔郭璜父子，正迎謁竇憲，事畢歸家，執金吾等奉詔往拿，順手牽來，一個沒有逃脫。竇憲尚倦臥家中，未曾聞知，一到天明，門外已遍布緹騎，由門吏傳報進去，方才驚起。出問情由，偏已趨入謁者僕射，宣讀詔書，收還印綬，改封為冠軍侯，促使就國。憲只得將印綬繳出。待至朝使出門，使人探問兄弟消息，俱已勒還官印，限令就封。俄而鄧氏郭氏諸家，統來報知凶信，累得竇憲瞠目結舌，不知所為。也只有這般伎倆麼？嗣復聞鄧迭兄弟，郭璜父子，俱皆<img src=vmqjl.gif align=absmiddle border=0>赴市曹，明正典刑。又不多時，來了許多吏役，查明宗族賓客，一齊驅出，攆歸原籍。已而執金吾到來，傳佈嚴詔，催憲啟行，就是竇篤竇景竇&#29900;三人，亦俱促就道，不准逗留。憲擬至長樂宮告辭，面乞轉圜，偏執金吾不肯容情，催趲益急。再密令家人通書長樂宮，又被外兵搜出，拿捉了去。於是力盡計窮，沒奈何草草整裝，出都自去。篤景&#29900;亦分路前往。隨身只許挈領妻孥，所有廣廈大宅，一律封閉，豪奴健僕，一律遣散。都中人民，統皆稱快，偌大的侯門貴戚，倏忽成空。儻來富貴，原同幻夢。和帝策勛班賞，稱鄭眾為首功，封為大長秋。官名。更鉤考竇氏餘黨，貶黜多人，連太尉宋由，亦遭連坐，飭令罷職。由懼罪自盡。太傅鄧彪，慌忙告病乞休，和帝因他年老龍鐘，不忍苛求，聽令辭職歸裡，彪幸得考終。司空任隗，亦即病逝。當時惟大司農尹睦，宗正劉方，常與袁安任隗，同抗竇氏，和帝乃擢睦為太尉，兼代太傅，方為司空。並特簡嚴能吏員，囑使往督竇憲兄弟，逼令自殺。河南尹張酺，奉職無私，常因竇景家奴，擊傷市卒，立派吏役多人，捕奴抵罪。景又使緹綺侯海等五百人，毆傷市丞，復由酺拿住侯海，充戍朔方。至竇氏得罪，朝旨森嚴，酺卻請從寬典，慨然上疏道：<br>　　臣實蠢愚，不及大體，以為竇氏既伏厥辜，而罪刑未著，後世不見其事，但聞其誅，非所以垂示國典，貽之將來，宜下理官與天下平之。方憲等寵貴，群臣阿附，唯恐不及，皆言憲受顧命之托，懷伊呂之忠﹔今嚴威既行，又皆言當死，不復顧其前後，考折厥衷。臣伏見夏陽侯&#29900;，每存忠善，前與臣言，常有盡節之心，檢敕賓客，未嘗犯法。<br>　　臣聞王政骨肉之刑，有三宥之義，寧過厚，毋過薄。今議者為瑰選嚴能相，恐其迫切，必不完全，宜量加貸宥，以崇厚德！<br>　　和帝覽疏，乃有意免&#29900;，惟將憲篤景三人，遣吏威迫，先後畢命。光祿勛竇固早死，未及坐罪﹔安豐侯竇嘉，本奉前司空竇融祭祀，入為少府，至是亦免官就國，總算還保存食邑，尚得自全。中護軍班固，為竇氏黨與，和帝但將他褫職了事。偏是洛陽令種競，前被固家奴醉罵，懷恨未忘，此次正好假公濟私，竟將固捕系獄中，日加笞辱。固年已六十有餘，怎禁得這般凌虐？一時痛憤交迫，遂至捐生。競自知闖禍，不得不羅織固罪，奏明死狀，有詔將競免官，獄吏抵死。固曾為蘭台令史，奉詔修撰《前漢書》，見前文。大致粗備，尚缺八表及天文志，他人不能賡續，只有固妹班昭，博學多才，特徵入東觀藏書閣中，屬令續成。班昭字惠班，一名姬，為同郡扶風人曹壽妻。壽字世叔，不幸早亡，佳人多薄命，但不如是不足成班昭之名。昭誓志守節，行止不苟。及奉詔入宮，貞操如故，後宮多奉為女師，號曰大家。家讀如姑。惟西域長史班超，雖系班固兄弟，但在外有年，鮮與竇氏往來，當然不致得罪，且已積功升官，拜為西域都護。超自攻克莎車後，威揚西域，遠近震懾。回應三十一回。獨月氏國王曾遣兵助漢，擊破車師，因此致書班超，欲與漢朝和親，求尚公主。超不肯轉奏，竟將來書擲還。月氏王心下不平，即於永元二年，遣副王謝領兵七萬，進攻班超。超部下不過數千，欲召集各國兵馬，又是緩不濟急，遂致士心惶惶，相驚失色。超獨從容鎮靜，並無懮容，且召語吏士道：「月氏兵勢雖盛，但東逾蔥嶺，遠道至此，糧運定然不繼，怎能久持？我若固守城堡，堅壁清野，彼必饑蹙求降，不過數十日，便可無事，何容過慮呢？」吏士亦無他策，只好依令奉行。月氏副王謝，自恃驍勇，前驅挑戰﹔超督眾堅守，旬月不出一兵。謝屢攻不下，又未得與超接仗，決一勝負，看看糧食將盡，不得不分兵抄掠。誰知四面都是荒野，並無糧草可取，一時情急思援，特遣使齎著金銀珠玉，往賂龜茲，向他乞糧濟師。偏早被班超料著，預遣兵往伏東境，待月氏使經過路旁，齊出襲擊，盡行殺斃。當即梟了首級，並金銀珠玉，悉數取回，向超繳令。超卻把月氏使首，懸出城外，使謝聞知。謝果然大驚，遣使請罪，願得生還。超語來使道：「汝國無故犯我，罪有所歸。我已知汝糧盡勢窮，本當發兵乘敝，令汝片甲不回。但我朝方主懷柔，不尚屠戮，且汝既知罪，我亦樂得放汝回去。但此後須要每年貢獻，休得誤期，否則明日決戰，莫怪無情！」來使唯唯聽命，回營報謝。謝已但望生還，還有何心戀戰？因即再遣使致書，願如超約。超遂縱令西歸，並不出追。恩威兩盡，不怕月氏不降。謝當然感激，返告國王，說得超如何智勇還是歲貢方物，尚可無懮。<br>　　月氏王也覺驚心，依了謝言，歲貢如儀。<br>　　這消息遍傳西域，龜茲溫宿姑墨三國，並皆震恐，也遣人謝罪乞降，超乃據實奏聞。前次都護陳睦敗歿，漢廷擬棄去西域，撤銷都護，及戊巳校尉等官。至超復收服西域，乃將舊官重設，即擢超為西域都護，軍司馬徐乾為長史。並使龜茲侍子白霸歸國為王，特令司馬姚光，護送西行。光至西域，與超會商進止。超以龜茲本有國王，叫作尤利多，若使立白霸，尤利多必將抗拒﹔計惟帶兵同往，方足示威，壓倒尤利多。光聞言大喜，即與超同往龜茲，龜茲國王尤利多果欲拒絕白霸，嗣見來兵甚眾，料知難敵，只好俯首帖耳，推位讓國。超即使尤利多隨著姚光，共詣京師。尤利多不敢不從，便偕光出龜茲城，東往洛陽。超尚恐龜茲反覆，特留居龜茲它干城，使徐乾屯駐疏勒。於是西域諸國，大半歸順。只有焉耆危須尉犁三國，因前時攻沒陳睦，未敢遽降。至永元六年孟秋，超發龜茲鄯善等八國兵馬，合七萬名，並及吏士賈客千四百人，共討焉耆。兵入尉犁國境，先遣使曉諭三國道：「漢都護率兵前來，無非欲鎮撫三國，如三國果改過向善，宜遣酋長迎師，都護當為國宣恩，賞賜王侯以下，各有彩帛﹔若再執迷不悟，敢抗天威，恐大兵入境，玉石俱焚，雖欲面縛出降，也已無及了！」焉耆王廣，聽到此語，即遣人探視超軍，果然兵多將眾，如火如荼，當下望風膽怯，忙遣左將北鞬支齎奉牛酒，出迎超軍。超聞北鞬支曾為匈奴侍子，歸秉國權，乃面加詰責道：「汝為匈奴侍子，莫非尚欲臣事匈奴麼？我率大兵到此，汝王不即出迎，想是汝在旁撓阻，所以遲來？」北鞬支慌忙答辯，不肯認罪。超反回嗔作喜道：「汝既未曾撓阻，可即歸告汝王，自來犒軍！」說著，即令取帛數匹，賞給北鞬支，北鞬支拜謝而去。軍吏向超進議道：「何不便殺北鞬支？」超搖首道：「汝等但知張威，未知立功。北鞬支在焉耆國中，威權甚重，若未入彼國，先將他殺死，適令彼國驚疑，設備守險，拚死相爭，我如何得至焉耆城下呢？」無往不用智謀。軍吏始皆拜服。超即麾軍進行，至焉耆國界，為河所阻。河上本架橋樑，叫做葦橋，本是焉耆國第一重門戶。北鞬支回國，恐超軍隨入，故將橋樑拆去，杜絕交通。超在橋旁虛設營寨，但留老弱數百人，使他在營外司爨，晨夕為炊，自率大隊繞道馳入。越山度嶺，得於七月晦日，至焉耆城二十里外安營立寨，遣人促焉耆王犒師。焉耆王廣，方因北鞬支返報，與商迎超事宜，不防超軍已經深入，將到城下，那時心亂神昏，急欲挈眾入山，共保性命。北鞬支以為無虞，但教廣出城迎超，奉獻方物，便可保全。已入班超計中。議尚未定，焉耆左侯元孟，從前嘗入質京師，得蒙放歸，心中尚感念漢德，乃密遣人報超，謂國王將入山保守。超不待說完，驅出斬首，示不信用，並與諸國王定一會期，揚言當重加賞賜。焉耆王廣，遂與北鞬支等三十人，如期出會﹔惟國相腹久等十七人，懼誅遠遁。尉犁王汛，也聞令趨至，獨危須王不至。超大陳軍士，傳召二王入帳，甫經坐定，超即怒目詰廣道：「危須王何故不至？腹久等何故逃亡？」兩語說出，便顧令吏士，把二王以下諸人，全數拿下，押至陳睦所居故城，設立陳睦神主，就香案前<img src=vmqjl.gif align=absmiddle border=0>住俘虜，一刀一個，殺得乾乾淨淨。陳睦有知，當亦喜出意外。當將二叛王首級，解送京都﹔一面縱兵抄掠，斬首五千餘級，獲生口萬五千人，馬畜牛羊三十餘萬頭，更立焉耆左侯元孟為焉耆王。自留焉耆城半年，撫定人民。自是西域五十餘國，俱納質內附，重譯來庭。和帝下詔酬庸，特封超為定遠侯。詔曰：<br>　　往者匈奴獨擅西域，寇盜河西，永平之末，城門晝閉。<br>　　先帝深愍邊氓，嬰罹寇害，乃命將帥擊右地，破白山，臨蒲類海，取車師城。諸國震懾，相率響應，遂開西域，置都護。而焉耆王舜，舜子忠，獨謀悖逆，恃其險隘，復沒都護，並及吏士。先帝重元元之命，憚兵役之興，故使軍司馬班超，安集於置以西。超遂逾蔥嶺，迄縣度，出入二十二年，莫不賓從，改立其王，而綏其人，不動中國，不煩戎士，得遠夷之和，同異俗之心，而致天誅，蠲宿恥，以報將士之仇。司馬法曰：「賞不逾月。」欲人速睹為善之利也。其封超為定遠侯，邑千戶，以示國家報功之至意。<br>　　超受封拜爵，宿願終償，萬里侯相的預言，至是果驗。小子有詩贊道：<br>　　投筆從戎膽略豪，積功才得換征袍﹔<br>　　漫言生相原應貴，要仗胸中貫六韜。<br>　　西域已為超所平，北虜西羌，尚是叛服無常，屢勞征討。<br>　　欲知詳情，試看下回續表。<br>　　先王立法，凡僕從侍御諸臣，悉選正士為之，所以弼主德，杜禍萌也。後世不察，乃以閹人充選，名為禁掖設防，實為宮廷養患。如和帝之欲除竇氏，不能直接外臣，但與鄭眾設策，計雖得行，而宦官竊權之禍，自此始矣，竇憲等俯首服罪，實屬無能，孤雛腐鼠之言，不為不驗﹔設非竇太后之縱容姑息，憲等皆不過碌碌庸材，何至驕橫不法，自取覆亡乎？班固文人，黨附竇氏，始至殺身﹔獨班超能立功異域，終得封侯。大丈夫原應自奮，安能久事筆硯間？觀於超之有志竟成，而固之無志可知，一榮一辱，優劣判焉乃知人生處世，立志為先，慎毋媚世諧俗為也！<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 後漢 </a>>> </font></td>
     <td width="60%" align=right><a href=32.htm>上一篇</a> &nbsp;&nbsp;&nbsp;&nbsp; <a href=34.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>