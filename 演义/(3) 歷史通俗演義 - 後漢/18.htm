<html>
<head>
<title>開放文學--歷史通俗演義 - 後漢--第十九回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 後漢 </a>>> </font></td>
     <td width="60%" align=right><a href=17.htm>上一篇</a> &nbsp;&nbsp;&nbsp;&nbsp; <a href=19.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第十九回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>猛漢將營中遇刺　偽蜀帝城下拚生</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說征南大將軍岑彭，自引兵下隴後，不與隴西戰事，但在津鄉駐兵，防禦蜀軍。津鄉地近江關，江關為蜀兵所踞，堵塞水陸，負嵎自雄。岑彭屢督兵往攻，終因江關險阻，不能奏功。光武帝乃遣大司馬吳漢，率同劉隆臧宮劉歆三將，調發荊州兵六萬餘人，騎五千餘匹，行抵荊門，與彭會師。彭曾備有戰艦數十艘，所用水手，統從各郡募集，不下一二千名。吳漢謂水手無用，多費糧食，擬酌量遣歸。想是懲著西域前轍，哪知情勢不同。彭獨言蜀兵方盛，今靠水戰得利，方可深入，怎宜遽減水手？兩下裡互有齟齬，特表達洛陽，請旨定奪。光武帝復諭道：「大司馬慣用步騎，未習水戰，荊門事決諸征南公，大司馬毋得掣肘」云云。明見千里。彭得伸己見，越加感奮，當下號令軍中，募攻浮橋，有人先登，應受上賞。俗語說得好：「重賞之下，必有勇夫。」遂由偏將軍魯奇，應募前驅，鼓棹直上。可巧東風狂急，吹滿征帆，奇船順勢向前，直衝浮橋。橋旁設有攢柱，叢木為柱。柱上有反紮鉤，鉤住奇船，早被蜀兵瞧著，齊來截擊。奇拚死與鬥，且令隨兵燃著火炬，飛擲橋樓，火隨風猛，風促火騰，那橋樓是用木造成，一經燃燒，勢不可遏。復有許多黑燄，迷亂蜀兵眼目，如何再能打仗？又加岑彭等率著眾艦，順風並進，所向無前，蜀兵大亂，溺斃至數千人。蜀大司徒任滿，措手不及，被魯奇一刀砍死。蜀南郡太守程泛，下橋欲奔，被劉隆躍登岸上，手到擒來。只有蜀翼江王田戎，飛馬逃生，得還江州。岑彭等馳入江關，禁止軍中擄掠，沿途人民，都奉獻牛酒，迎勞彭軍。彭辭還不受，面加慰諭，百姓大悅，開門爭降。當下露佈告捷，舉劉隆為南郡太守，並錄敘魯奇首功。有詔悉依彭議，命彭為益州牧，所下各郡，即由彭兼行太守事。彭進軍江州，探得城內積糧尚多，料不易下，但留偏將馮駿圍攻，自引兵直指&#22443;江，攻破平曲，取得糧米數十萬斛，分給各軍。大司馬吳漢，攻克夷陵，籌備露橈數百艘，露橈，船名。橈系小楫，露系在外，故名露橈。在後繼進。還有護軍中郎將來歙，虎牙大將軍蓋延等，亦引兵入蜀。蜀中大震，公孫述忙授王元為大將軍，使與領軍環安，出拒河池。湊巧來歙蓋延，兩路殺到，即與元安兩軍接戰，自午至暮，大破蜀兵，斬馘數千。元與安狼狽奔回，歙等復搗破下辨城，麾軍再進，至夜深時，方才下營。軍中不遑安寢，但&#20980;几假寐，守待雞鳴。不料雙目蒙馘的時候，忽覺心中一陣奇痛，驚醒睡魔，用手撫胸，有物格住，不瞧猶可，剔燈審視，乃是亮晃晃的匕首，插入胸前，血流不止，連忙叫起帳後衛士，使請蓋將軍入營。蓋延聞信，飛奔進來，見歙已遭毒手，禁不住淚下潸潸，不能仰視。歙瞋目叱延道：「虎牙何敢作此態！今我為刺客所傷，無從報國，故呼君囑托軍事，乃反效兒女子哭泣麼？須知刃雖在身，尚能勒兵斬公，奈何不察？」歙被刺未即死，恐亦由性暴所致。延勉強收淚，願聽歙遺命。歙乃使從吏取過紙筆，自寫遺表道：<br>　　臣夜人定後，為何人所賊，傷中臣要害，不敢自惜，誠恨奉職不稱，以為朝廷羞。夫理國以得賢為本，大中大夫段襄骨鯁可任，願陛下裁察！又臣兄弟不肖，終恐被罪，陛下哀憐，數賜教督。<br>　　寫到末句，實已忍不住苦痛，把筆擲去，抽刃出胸，大叫一聲，竟爾氣絕。蓋延大慟一場，替他棺殮，立遣人齎歙遺表，馳奏殿庭。光武帝聞報大驚，省書流涕，特賜給策文，追贈歙征羌侯印綬，予諡節侯。另命揚武將軍兼天水太守馬成，繼歙後任。一面部署六軍，親出征蜀，由洛陽進次長安。公孫述聞得車駕親征，亟使部將王元延岑與呂鮪公孫恢等，悉眾出拒廣漢，及資中要隘﹔又遣他將侯丹率二萬餘人，屯守黃石。岑彭令臧宮領兵五萬，從涪水至平曲，截住延岑，自分兵引還江州，另溯都江上流，往襲侯丹，出丹不意，把他擊走。當即倍道急進，日夕不停，直馳二千餘里，逕抵武陽。武陽守吏，立即駭走，只有一座空城，被彭安然據住。彭再使銳騎進擊廣都，距成都僅數十里，勢若風雨，無人敢當。公孫述高坐成都，總道漢兵尚相持平曲，隔離尚遠，不料岑彭從黃石進兵，數日間即至廣都，反繞出延岑等背後，不由的慌張萬分，舉手中杖擲擊地上，頓足狂呼道：「漢軍有這般迅速，莫非神兵不成？」你已倒運，自然有此急變。當下募兵出守廣都，並飛報延岑等人，叫他分兵還援。延岑方陳兵沅水，與臧宮相持不決。宮因兵多食少，轉輸不繼，正覺得進退兩難，不能持久，適光武帝遣使詣岑彭營，有馬七百匹。宮得知此信，情急智生，竟偽傳詔命，截留來馬，使騎士跨馬張旗，登山鼓噪，一面麾動戰船，逆流而上，兩岸夾著步騎各軍，進薄蜀營，呼聲動地，旗影蔽天。延岑正接到成都警信，忐忑不定，又見漢軍水陸大集，越覺驚忙。登高遙望，對山復有許多敵騎，由高趨下，幾不知有多少兵馬，會集來攻。大眾都是股栗，回頭就跑，延岑亦急忙返奔，霎時間旗靡轍亂，好似風捲殘雲，向西四散。臧宮縱兵追擊，但教刀快戟長，樂得把頭顱多剁幾顆。蜀兵怎敢還手？盡管向前急奔。越是逃得快，越是死得多，最便宜的是棄械乞降，倒還有一條生路，不致斃命。所有輜重糧草，統讓送了漢軍。總算慷慨。延岑只引了數十騎，走回成都。臧宮軍至平陽鄉，收得降兵，差不多有十多萬人。全蜀精銳，已經蕩盡，就是一向主戰的王元，也束手無策，舉眾來降。非但對不住隗囂，也恐對不住公孫述。光武帝連得捷音，尚欲招降公孫述，遣使致書，曉示禍福，並舉大義相勉，誓不相害。述覽書歎息，出示心腹將常少張隆，少與隆俱勸述降漢。述瞿然道：「廢興由命，天下豈有降天子麼？」<br>　　還要誇口。少隆等不敢再言，自思亡在旦夕，相率懮死。<br>　　光武帝因平蜀有日，不必親往督軍，下令回鑾，將入都城，忽有急報傳來，乃是征南大將軍舞陰侯岑彭，又被公孫述遣人刺死。彭自進軍廣都，所駐營地，叫作彭亡，當時未知地名，因即下寨，及有人傳報，彭始知地名不祥，擬即徙往別處。適有一弁目來降，自稱為公孫述親隨，被撻來奔。彭不防有詐，收入帳下，到了夜半，竟被降卒混入，把彭刺死。當由大中大夫鄭興，代領部曲，飛使奏聞。彭治軍有法，秋毫無犯，邛谷王任貴，聞彭威信，數千里馳使輸誠，並貢方物，光武帝方重加倚任，滿望他進掃成都，特授懋賞﹔一聞被刺，當然生悲，遂將任貴所獻各物，盡賜彭妻子，且賜諡彭為壯侯。一面敕大司馬吳漢，即日進軍，繼彭入討。吳漢接詔，便由夷陵出發，率三萬人溯江直上，至魚涪津。述已遣將魏黨公孫永，踞住津口，結筏自固。吳漢揮動將士，一鼓擊退，乘勝進圍武陽，又遇述婿史興來援，把他痛擊一陣，掃得精光，興單騎逃免。會有詔令至吳漢營，囑漢直取廣都，據蜀心膂，漢奉命急進，搗入廣都城，守兵盡遁，再遣輕騎繞成都市橋，成都吏民，無不震驚，將士等陸續夜遁，述雖嚴刑示懲，尚不能止。那光武帝雖屢次聞捷，還恐成都兵眾，總有一番鏖鬥，所以必欲降述，因復頒書諭述道：「勿以來歙岑彭，受害自疑，今若亟來詣闕，保汝宗族安全，否則後悔難追！」述得書後，仍無降意。總要做個死皇帝。甚至江州為馮駿所奪，田戎已被擒去，還想堅持到底，不肯轉頭。光武帝待述復報，始終不至，乃復傳諭吳漢道：「成都雖困，守兵尚有十餘萬，不可輕敵！卿但堅據廣都，勿與爭鋒，待他力屈計窮，前去奮擊，自然一戰可下了！」吳漢急欲邀功，未肯依諭，竟率步騎二萬人，進逼成都﹔去城約十餘里，阻江為營，中架浮橋，自引兵立營江北﹔使副將武威將軍劉尚，率萬餘人，屯江南，相去二十餘里﹔當下奏達朝廷，具陳進兵安營情況，且謂可立破成都。光武帝大驚失色，忙親書手諭道：「近敕公千條萬端，奈何臨事錯亂？既已輕敵深入，又與尚隔江立營，緩急不能相倚﹔若賊出兵綴公，別遣大眾攻尚，尚營一破，公還能站得住麼？速速引還廣都，幸勿急攻！」英主見識，畢竟過人。這道手諭，交付親將，叫他飛寄吳漢，究竟途程遼遠，朝發不能夕至，那吳漢果為述將所困，險些兒敗沒虜中。原來公孫述因漢軍相迫，特遣部將謝豐袁吉，率眾十餘萬，分作二十餘營，並出攻漢。又命別將萬餘人，渡江擊尚，使他不能相救。漢與謝豐等大戰一日，竟至挫衄，退入營中。謝豐袁吉，便將漢營圍住。漢待尚不至，料知尚被牽制，無法馳援，乃召集將士，面加鼓勵道：「我與諸君逾越險阻，轉戰千里，無攻不勝，得入深地。今與劉尚兩處受圍，聲援隔絕，禍且不測，計惟潛師救尚，並力御賊，誠能同心合力，人自為戰，大功可成﹔否則一敗無遺，如何報命？成敗在此一舉，願諸君努力！」諸將齊聲應諾。賴有此爾。於是饗士秣馬，閉營三日，固守勿出。謝豐等攻撲數次，亦不得入，索性不去挑戰，專待漢軍食盡，然後再攻。哪知漢伺他懈弛，夜半開營，引軍疾走，竟得渡過江南，馳入尚營。謝豐等尚未察覺，等到天明，望見漢營中旗幟高張，煙火不絕，還道漢營如故，哪知吳漢已與劉尚合軍，擊退江南蜀兵，蜀兵走入謝豐營中，豐等才悔中計，莫非半死不成？不得已分兵南渡，攻擊漢尚。漢與尚早已守候，見他越江過來，不待蜀兵成列，便張開左右兩翼，夾擊過去。蜀兵倉猝，接仗已覺著忙，再加兩面受敵，越發招架不住，不過人數眾多，總想勉力支撐，幸圖一勝。偏漢兵越鬥越勇，蜀兵愈戰愈怯，漸漸的勢不相當，敗退下去。袁吉一個失手，竟被漢將砍倒，結果性命。兩將中死了一人，頓時全軍慌亂，如山遽倒。謝豐麾軍急退，自為後拒。恰巧吳漢追到，與謝豐交戰數合，砉的一聲，已把豐頭腦劈去，倒斃馬下，蜀兵大&#28291;。漢與尚追殺一陣，斃敵無算，獲甲首五千餘級，方才勒兵回營。適值朝使亦至，交付光武帝手書。吳漢閱罷，不禁伸舌，幸虧轉敗為功，還好有言相答﹔乃即留尚拒述，自領兵還駐廣都，具狀奏聞，深自引責。光武帝又復諭道：「公還廣都，很屬得宜，述必不敢舍尚擊公，若彼先攻尚，公可從廣都赴援，彼此相應，破述無疑了。」漢懍遵諭旨，不敢違慢，待至蜀兵來攻，方才應敵。果然述兵屢出，由漢率軍屢擊，八戰八克，復逼成都。還有臧宮一支人馬，也得拔綿竹，破涪城，斬公孫恢，長驅直達，與吳漢共會成都城下，並力合攻，搗入外郭。急得公孫述不知所措，慌忙召入汝寧王延岑，向他問計。岑答說道：「男兒當死中求生，怎可束手待斃？今唯有傾資募士，決一死戰。若能擊退漢兵，財物復可積聚，何足介懷？」述乃悉出金帛，募得敢死士五千人，充作前鋒，使岑統領殘兵，作為後繼。一聲號令，麾眾齊出，幾似瘋狗一般，逢人便噬。吳漢見來勢兇猛，勒軍遽退，至市橋中揀一曠地，列陣待著。岑令前鋒鳴鼓挑戰，暗率部眾繞道，襲擊吳漢背後。漢只遏前敵，不及後顧，竟被延岑衝破後隊，攪亂陣勢。漢軍腹背受敵，當然&#28291;散，漢被擠入水中，幾至滅頂，虧得眼明手快，攀住馬尾，馬系漢素常騎坐，能識人意，方得將漢徐徐引出。好在臧宮兵尚未遽&#28291;，百忙中援應一陣，蜀兵始退，漢得安回營中。兵事真不可測。檢查兵士，喪失尚不過千餘人，只是糧食將盡，不過七日可支，乃令陰具船隻，伺隙欲歸。謁者張堪，方奉使命勞軍，輸送縑帛，在途又受官蜀郡太守，馳詣成都，聞得軍中乏糧，漢有退志，因亟往見漢，謂述亡在即，不宜退師。漢勉從堪議，使臧宮屯兵咸門，自在營中偃旗息鼓，故意示弱，誘令蜀兵出戰。約閱三日，公孫述親出搏戰，直攻漢營﹔令延岑往敵臧宮，兩路並舉。岑拚命死鬥，三合三勝，宮幾難支持，忙使人向漢求援。漢與述已戰了半日，未分勝負，急切不便援宮，但見述兵已有饑色，特使護軍高午唐邯，領著銳卒萬人，向述眾橫擊過去。這支兵馬，乃是漢留住營中，故意不發，待至述兵已疲，才令突出。述不防有此生力軍，挺擊過來，連忙號召將士，攔阻兵鋒，已是不及。高午持槊急進，猛刺述胸，述痛不可耐，撞落馬下，左右抵死救護，才得扶起述身，舁至車上，逃入城中。延岑在咸門酣戰，得知述負傷消息，當然惶急，鳴金退回，反被臧宮還殺一陣，傷了許多人馬。好容易入城見述，述已暈過兩次，經岑喚醒，勉強睜眼一看，不禁下淚，模糊說了數語，無非是囑咐後事，挨到日暮，便即斃命。岑為具棺殮，草草辦就，到了翌晨，自覺無術拒守，乃開城出降。吳漢等縱轡入城，梟述屍首，傳詣洛陽，盡屠公孫氏家族，並將延岑處斬，戮及妻孥，再縱火燒述宮室，付諸一炬，是為建武十二年事。述欲稱帝時，曾夢有人與語云：「八&#21430;子系，十二為期。」醒後告知妻室，妻答說道：「朝聞道，夕死尚可，況期限十二呢？」想是急思為後，故有此語，但不知殺頭時候，可追悔否？述因即僭號。至是全家滅亡，剛剛應了十二為期的夢兆。妖夢是踐。光武帝聞漢入城屠掠，遣使責漢，又諭副將軍劉尚道：「城降三日，吏民從服，孩兒老母，人口萬數，一旦縱兵放火，居心何忍？汝系宗室子孫，嘗居吏職，奈何亦為此殘虐？仰視天，俯視地，未必相容，大非朕伐罪弔民的初意呢！」一將功成萬骨枯，故王者耀德不觀兵。<br>　　先是述嘗征廣漢人李業為博士，業稱疾不起，述慚不能致，使人持藥酒相迫。業撫膺歎道：「古人云：『危邦不入，亂邦不居。』我情願飲藥便了。」遂服毒自盡。述又聘巴郡人譙玄，玄亦不應，述又劫以毒藥。玄慨然道：「保志全高，死亦何恨？」遂對使受藥。玄子瑛叩頭泣血，願出千萬錢贖父，方得倖免。至成都殘破，玄已早終。更有蜀人王皓王嘉，亦不肯事述。述先將他妻子繫住，脅令出仕。皓對來使說道：「犬馬尚且識主，況我非犬馬，怎得妄投？」說著，竟拔劍自刎。述竟將他妻子殺死。王嘉聞皓自殺，也即戕生。犍為人費貽，漆身為癩，佯狂避征﹔同郡任永馮信，都偽托青盲，巧辭征命。此次光武帝因蜀地告平，申命吳漢等訪求遺逸，方得查出數人志節，奉詔表李業閭，祀譙玄以中牢，為王皓王嘉伸冤，撫恤後裔，特詔費貽任永馮信入都，面授官職。永信同時病歿，惟貽入見後，拜為合浦太守。此外如述將程烏李育，頗有才能，亦由光武帝下詔敘用，不令向隅。又追贈述故臣常少為太常，張隆為光祿勛。常少張隆，見前文。於是西土悅服，莫不歸心。小子有詩詠道：<br>　　撫我為君虐我仇，安民有道在懷柔﹔<br>　　井蛙小丑何知此？身死家亡地讓劉。<br>　　蜀地平定，吳漢等振旅還朝。欲知後事如何，且看下回再表。<br>　　公孫述一誇夫耳，無他功能，乘亂竊據，但以僻處西陲，依險自固，故尚得苟延歲月，僭號至十有二年。及關東已平，王師西指，述不能用荊邯之策，空國決勝，乃徒豢二三刺客，戕來歙，害岑彭，何濟於事？彼既不願為降天子，何勿堂堂正正，與決勝負？成固甚善，敗亦有名，僅恃此鬼蜮伎倆，暗殺漢將，漢將豈能一一被刺乎？來歙岑彭，不幸遇刺，而吳漢臧宮諸將，長驅直前，進搗成都，述尚欲死中求生，背城借一，卒至洞胸墜馬，亡國覆宗。詐術果可恃耶？不可恃耶？項羽謂天實亡我，非戰之罪﹔公孫述謂廢興有命，是皆不度德，不量力，一敗塗地，乃諉諸天命，無聊之語，可笑亦可憫也！<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 後漢 </a>>> </font></td>
     <td width="60%" align=right><a href=17.htm>上一篇</a> &nbsp;&nbsp;&nbsp;&nbsp; <a href=19.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>