<html>
<head>
<title>開放文學--歷史通俗演義 - 後漢--第四十四回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 後漢 </a>>> </font></td>
     <td width="60%" align=right><a href=42.htm>上一篇</a> &nbsp;&nbsp;&nbsp;&nbsp; <a href=44.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第四十四回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>救忠臣閹黨自相攻　應貴相佳人終作後</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說閻太后既徙居離宮，復被陳禪一疏，又將別徙，累得閻太后愁上加愁，悲復增悲。誰叫你有勢行盡？還虧司徒掾周舉，替她斡旋，進語司徒李郃道：「昔瞽瞍嘗欲殺舜，舜事瞍愈謹﹔鄭武姜謀殺莊公，莊公誓決黃泉﹔秦始皇怨母失行，與母隔絕，後來終從穎考叔茅焦諫議，復修子道﹔書傳播為美談。今諸閻新誅，太后幽居離宮，若悲愁生疾，一旦不諱，主上將如何號令天下？陳禪所議非是，倘誤從禪議，後世將歸咎明公，恐明公亦無從解免了！今宜密表朝廷，仍率群臣朝覲太后，上饜天心，下副人望，方不失國家治道呢！」郃被他感動，因即上書陳述，毋從禪言，且請順帝往朝太后。時已歲暮，倏忽逾年，改元永建，下詔大赦，順帝乃率百官往朝閻太后。閻太后未免慚沮，並因母族衰亡，懮傷不己，害得花容憔悴，病骨支離，夜間夢寐不安，輒見順帝生母李氏，前來索命，免不得悔恨交並，婦人心腸，能容得幾多惆悵？頓致病體日重，一命嗚乎。不死何為？順帝仍援據舊典，為閻太后成服發喪，奉柩出葬，與安帝合瘞恭陵，諡曰安思皇后。司隸校尉陳禪，因前次上議不合，把他免官，召前武都太守虞詡，入朝代任司隸校尉。詡蒞任僅及數月，即奏劾太傅馮石，太尉劉熹，阿附權貴，不宜在位。應該舉劾。順帝准奏，便將馮石劉熹免官，改用太常桓焉為太傅，大鴻臚朱寵為太尉。司徒李郃，亦患病乞休，另命長樂少府朱倀接任。朝廷為了虞詡一言，竟致三公並免，群臣已不禁心寒﹔詡又續劾中常侍程璜陳秉孟生李閏等，私受貨賂，雖數人未遭嚴譴，終惹起同僚側目，譏詡過苛。會當盛暑，獄中罪囚甚多，當由公卿劾詡不審天時，至盛夏且多系無辜，為吏人患。詡聞自己被劾，亟上書自訟道：<br>　　臣聞法禁者俗之堤防，刑罰者人之銜轡。今州曰任郡，郡曰任縣，更相諉責，百姓怨窮﹔以苟容為賢，盡節為愚。<br>　　臣所發舉贓罪，不止一二，三府以下，恐為臣所奏，遂加誣劾。臣將從史魚死，即以屍諫耳！<br>　　順帝看了，也知詡心懷忠貞，不復加罪。惟中常張防，時方用事，每有請托受取等情弊，詡屢次案驗，屢次不報。惹動詡忿&#25041;不堪，竟自系廷尉，上書待罪道：<br>　　昔孝安皇帝任用樊豐，遂交亂嫡統，幾亡社稷。今者張防復弄威柄，國家之禍，將重至矣！臣不忍與防同朝，謹自係以聞，無令臣襲楊震之跡，則不勝幸甚。<br>　　這書呈入，張防當然著忙，亟至順帝前哭訴，說是虞詡加誣。順帝也為所迷，派有司從嚴鞫訊，二日中傳考四獄，獄吏勸詡自裁，詡奮然道：「寧伏歐刀，表示遠近，不願輕自捐生！」硬頭子。會宦官孫程張賢等，頗憐詡直言獲譴，相率入宮，為詡營救。想是忌防奪權，故借題發揮。既見順帝，即由孫程面奏道：「陛下與臣等謀事時，常恨奸臣誤國，今首正大位，乃自蹈此轍，如何得輕議先帝呢？司隸校尉虞詡，為陛下盡忠，反受拘系﹔常侍張防，贓罪確鑿，轉得法外逍遙。今上天已經垂象，客星守羽林，占主宮中有奸臣，宜急收防下獄，借塞天變，毋致貽殃！」順帝聽著，面向後顧，防正在背後，面有慍色。孫程已瞧入眼中，竟大聲叱防道：「奸臣張防，何不下殿！」防雖承帝寵，究竟拗不過孫程，只好趨就東廂。程又向順帝催促道：「陛下宜急收防，毋使從阿母求情！」看官閱至此語，應疑阿母何人？原來乃是順帝乳母宋娥。順帝入立，娥亦與謀，故得干預政權，程備悉內情，故有此語。前有王聖，後有宋娥，真是無獨有偶。順帝尚猶豫未決，再召問尚書，以便決議。尚書賈朗，素與防善，竟答稱防實無辜，詡獨有罪。順帝因諭孫程等道：「汝等且出，容我再思！」程等不得已趨退。詡子顗率同門生百餘人，各舉白幡，在宮門外候著。湊巧中常侍高梵，乘車出來，顗等遂向他陳冤，甚至叩頭流血。向宦官叩頭流血，閹人之勢力可知。梵下車勸慰，並願為詡申冤，大眾同聲道謝。梵乃折回宮中，竭力諫諍，乃赦詡出獄，徙防戍邊。賈朗等六人，罪坐阿黨，貶謫有差。孫程再上言詡有大功，不應廢置，順帝因復征詡為議郎，越數日遷詡尚書僕射。詡又舉薦議郎左雄，雄南郡涅陽人，以抗直聞名，故詡薦表中有云：<br>　　臣見方今公卿以下，類多拱默，以樹恩為賢，盡節為愚，至相戒曰：「白璧不可為，容容多厚福。」伏見議郎左雄，數上封事，至引陛下身遭難厄，以為儆戒，實有王臣蹇蹇之節。周公謨成王之風，宜擢在喉舌，必有匡弼之益。<br>　　臣非敢援引私人，實為國家進一忠臣，以廣言路，而成至治，伏惟垂鑒。<br>　　順帝採用詡議，進拜雄為尚書，嗣又擢為尚書令。雄有犯無隱，所言皆明達政體，順帝頗知嘉納，無奈為閹豎所把持，不能盡用，多半為紙上空談罷了。孫程等十九侯，自恃功高，往往上殿相爭，不守臣節，順帝已積不能容，當由有司仰承風旨，奏稱孫程等乾亂悖逆，久留京都，必為大患。順帝即詔令程等免官，徙封遠縣，促令就國。司徒掾周舉，獨向司徒朱倀進言道：「主上在西鐘下時，若非孫程等&#24650;力定謀，怎能入承大統？今遽忘大德，苛錄微疵，如或道路夭折，轉使主上濫殺功臣，貽譏後世！明公何不乘他未去，亟為上表轉圜？」前勸李郃奏請朝後，尚有情理可說，此時卻替閹人解免，太自失資格了。倀沈吟道：「今詔旨方有怒意，我獨上表諫阻，必致罪譴，如何可行？」舉又說道：「明公年過八十，位為台輔，不乘此時竭忠報國，尚有何求？就使因言得罪，猶不失為忠臣。若以舉言為不足彩，請從此辭！」保全幾個閹人，怎得為忠？怎能報國？倀乃如言上表，果得順帝依從，還十九侯原封，不過遣使就國的命令，仍然照行。過了年餘，復召還十九侯，後文再表。且說順帝即位以後，尚未知生母何人，至永建二年夏月，方得左右陳明，乃知生母李氏，曾&#34241;葬洛陽城北。當下因感生哀，親至瘞所致祭，用禮改葬，追尊李氏為恭愍皇后，號園寢為恭北陵。已而司徒朱倀老病侵尋，不能任事，太尉朱寵卻因事免官，順帝乃進太常劉光為太尉，光祿勛許敬為司徒。惟司空一職，自宗正劉授接任後，見四十二回。中經順帝入嗣，又換易了兩人：劉授免職，另用少府陶敦﹔陶敦免職，又另用廷尉張皓。皓與許敬俱有重名，敬歷任三朝，從未昵近貴戚，所以竇鄧耿閻四族，迭起迭僕，士大夫輒被牽連，獨敬素守清潔，毫不污染﹔皓為安帝廢儲一事，與桓焉來歷等相率廷爭，為士論所推重，見前回。至此擢為司徒，也是順帝回憶前情，特加倚畀。皓籍隸武陽，敬籍隸平輿，地以人傳，毋容瑣敘。<br>　　順帝又欲徵求隱士，聞得魯陽人樊英，遁居壺山，屢征不起，乃更用策書玄纁，優禮敦聘。英嘗習京氏易，京氏及京房見《前漢演義》。得通星算，善能推步災異，遠方人士，往往負笈從游。嘗有暴風從西方吹來，英語門人道：「成都市必有大火，非禳解不可！」說著，遂汲水含口，向西噴去，並令門人記錄日時。後有蜀客到來，傳言某日大火，幸東方起一黑雲，須臾大雨，火乃得滅。門人考證時日，果屬相符，因此奉若神明。州郡禮請不應，安帝初召為博士，亦不就征，及順帝備禮聘英，英仍然病辭。郡吏奉詔逼迫，硬把他載入車中，馳詣京師，英堅稱病篤，不肯下輿。朝命連輿推入，直抵闕廷，英尚偃蹇不拜。順帝瞧著，卻也動怒，作色與語道：「朕能生君，能殺君﹔能貴君，能賤君﹔能富君，能貧君！君何故敢慢朕命？」英從容答道：「臣由天授命，命當死即死，陛下怎能生臣？怎能殺臣？臣見暴君如見仇讎，入朝尚且不願，求甚麼貴官？平居環堵自安，南面王不易真樂，怕甚麼賤役？陛下怎能貴臣？怎能賤臣？祿不以道，雖萬鍾不受，獨行己志，雖簞食不厭，陛下怎能富臣？怎能貧臣？」倔強語恰有至理。這一席話，說得順帝無詞可駁，怒亦漸平，乃令出就太醫，服藥療疾，月致羊酒。過了兩年，順帝復為英設壇席，令公車導入闕中，尚書持奉幾杖，視若賓師，英不得已退就臣禮，受職五官中郎將。未幾又稱病告辭，有詔命為光祿大夫，許得歸養。朝廷遇有災異，嘗遣使致問，英所言必驗﹔惟在朝應對，無甚奇猷，故時人或譏他純盜虛聲，不堪大用。獨聞英家居時，偶然患疾，妻使奴婢拜問所苦，英必下&#29248;答拜。潁川陳實，少從英學，免不得暗暗稱奇，便向英問明答拜的原因，英答說道：「夫妻共奉祭祀，取義在齊，奈何可不答禮呢？」後英至七十餘歲，在家考終。同時又有處士楊厚黃瓊，就征入朝。厚字仲宣，廣漢郡新都縣人，通術數學，入闕進謁，預陳漢至三百五十年，當有厄運，不可不戒，順帝命為議郎。黃瓊字世英，就是江夏人黃香子。香博學能文，世稱江夏黃童，見前文。後官終魏郡太守。瓊承父蔭，拜為太子舍人，丁懮歸裡，服闋不起。及與楊厚並下征車，瓊未便違慢，登車至綸氏縣，稱疾不進，有詔命縣吏敦迫，不得已再行就道。前司徒李郃子固，少年好學，改名求師，得為通儒，平時雅慕瓊名，因從瓊途中貽書道：<br>　　聞公車已度伊洛，近在萬歲亭，豈即事有漸，將順王命乎？先賢謂伯夷隘，柳下惠不恭，故傳曰不夷不惠，可否之間，蓋聖賢居身之所珍也。誠遂欲枕山棲谷，擬跡巢由，斯則可矣﹔若當輔政濟民，今其時也！自生民以來，善政少而亂俗多，必待堯舜之君，此為志士，終無時矣。嘗聞語曰：「嶢嶢者易缺，皦皦者易污。」陽春之曲，和者必寡，盛名之下，其實難副。近魯陽樊君，即指樊英。被征初至，朝廷特設壇席，如待神明，雖無大異，而言行所守，亦無所缺﹔乃毀謗布流，應時折減者，豈非以觀聽望深，聲名太盛乎？自頃徵聘之士，功業多無所彩，是故俗論皆言處士純盜虛聲，願先生弘此遠謀，令眾人歎服，一雪此言耳！<br>　　瓊得書後，入朝拜官，亦為議郎，屢因災異上書，頗邀採用，未幾遷任尚書僕射，秉忠如故。順帝時尚童年，獨能虔心翕受，亦好算作東漢明君。惟西域長史班勇，平番有功，安帝時未曾加賞，順帝永建二年，反因他出擊焉耆，後期坐罪，逮系獄中，這卻未免薄待功臣，太覺寡恩了！先是班勇勘定車師，更立後庭故王子加特奴為王，再使別校捕誅東且彌王，亦另立新主，車師等六國悉平。勇復大發諸國兵，擊北匈奴，逐走呼延王，虜眾二萬餘人皆降，車師一帶，無復虜跡，城郭皆安。獨焉耆國王元孟，未肯降服，由勇拜表奏聞，漢廷特遣敦煌太守張朗，率領河西四郡兵三千人，助勇進討。勇征集諸國兵馬，得四萬餘人，分為兩路，往攻焉耆。使朗從北道進行，自率部眾馳入南道，約會焉耆城下。朗先嘗坐罪，意欲徹功自贖，遂星夜前進，直抵爵離關，焉耆兵開關搦戰，被朗驅殺一陣，斬獲至二千餘人，殘眾敗奔國都。焉耆王元孟，當然驚慌，急遣使至朗營求降，朗不待勇至，先期入焉耆國，受降而還。實是失信。勇在途次接得張朗軍報，只好折回，據實上奏。偏有詔責他後期，召還系獄，好多日才得釋出。還是因他前功足錄，加恩貸罪，但官職已經褫免。勇鬱憤成疾，返至家中，不久即歿。父子累建大功，徒落得身後蕭條，豈不可歎？還有一種冤屈的事情，說來尤令人生憤。勇兄班雄，襲父遺封，曾為屯騎校尉，遷官京兆尹，病歿任所，子始襲爵，得尚清河孝王女陰城公主。公主為順帝姑母，恃貴生驕，因驕思淫，竟引少年入帷，與他交歡。班始不願做元緒公，自然與有違言，那公主卻放膽橫行，竟挈姘夫同坐帷中，召始進去，叱令跪伏&#29248;下。男兒總有一些氣骨，看到這般情形，怎肯忍耐？頓時無名火高起三丈，立即出帷取刀，把一對姦夫淫婦，砍作四段。恰是快事。當有人報知順帝，誰知順帝不咎公主，單責始持刀行兇，立將始拿交詔獄，腰斬東市！甚至始同產兄弟，亦皆處死。慘乎不慘？冤乎不冤呢？這是永建五年間事。明明是導以縱淫。且說順帝年至十五，舉行冠禮，轉眼間已是一十八歲，應該冊立皇后。時後宮已有四位貴人，並得承寵。順帝左右為難，意欲禱神探籌，卜定後位。尚書僕射胡廣，與尚書郭虔史敞等，聯名進諫道：<br>　　竊見詔書，以立後事大，謙不自專，欲假之籌策，決疑靈神。篇籍所記，祖宗典故，未嘗有也。恃神任筮，既不必當賢﹔就使得人，猶非德選。夫岐嶷形於自然，&#20259;天必有異表，&#20259;天之妹，見《詩經》《大雅》。&#20259;，譬喻也。宜參良家，簡求有德，德同以年，年鈞以貌，稽之典經，斷之聖慮，政令猶汗，往而不返，詔文一下，形諸四方。臣等職在拾遺，懮深責重，是以焦心竭慮，冒昧陳聞。<br>　　順帝閱過諫章，也覺得所言有理，乃決諸己意，特就四貴人中，選出一位梁氏女來，冊作中宮。梁女名妠，就是和帝生母梁貴人的姪孫女，父名商，襲父乘氏侯雍遺爵，雍為梁謙次子，見前文。官拜黃門侍郎。永建三年，選商女及妹，並入掖庭，俱為貴人，擢商為屯騎校尉。商女降生時，有紅光發現室中，闔家稱為奇事﹔及女粗有知識，便喜習女工，並好讀書，九歲能誦《論語》，治《韓詩》，即韓嬰所傳之詩。頗知大義，常將列女圖畫，置諸座右，作為鑒戒。父商嘗語諸弟道：「我先人全濟河西，活人無算，雖大位不繼，積德必報﹔若慶流子孫，當就在此女身上呢！」不望子而望女，所見亦謬，故女可興家，子卒赤族。已女年十三，與姑同充選後宮，相工茅通，見女容止過人，便向順帝前再拜稱賀道：「這所謂日角偃月，相法上應當極貴，臣相人頗多，未見有這般貴相哩！」順帝令太史卜兆，亦得吉占，因即封為貴人，特加寵遇，屢命侍寢，梁女嘗從容辭謝道：「妾聞陽道以博施為德，陰道以不專為義﹔螽斯衍慶，百福乃興。伏願陛下普施雨露，俾得均澤，使小妾得免罪謗，已是深感皇恩了！」順帝聞言，深以為賢，乃於永建七年正月，特在壽安殿中，冊立梁貴人為皇后，賜後父商安車駟馬，並增國土，遷官執金吾，布詔大赦，改永建七年為陽嘉元年。過了一載，又封商子冀為襄邑侯，連順帝乳母宋娥，亦得受封山陽君。尚書令左雄，一再進諫，語甚切至。疏中有云：<br>　　臣聞人君莫不好忠正而惡讒諛，然而歷世之患，莫不以忠正得罪，讒諛蒙幸者，蓋聽忠難，從諛易也。夫刑罪，人情之所甚惡，貴寵，人情之所甚欲，是以時俗為忠者少，而習諛者多﹔故令人主數聞其美，稀知其過，迷而不悟，以至於危亡。臣伏見詔書，顧念阿母舊德宿恩，欲特加顯賞。<br>　　案尚書故事，無乳母爵邑之制，惟先帝時阿母王聖為野王君，聖造生讒賊廢立之禍，生為天下所咀嚼，死為海內所歡快。今阿母躬蹈儉約，以身率下，群僚蒸庶，莫不向風﹔<br>　　而與王聖並同爵號，懼違本操，失其常願。臣愚以為凡人之心，理不相遠，其所不安，古今一也。百姓深懲王聖傾復之禍，民萌之命，危於纍卵，常懼時世復有此類，怵惕之念，未離於心，恐懼之言，不絕於口。乞如前議，歲以千萬給奉阿母，內足以盡恩愛之歡，外可不為吏民所怪。梁冀之封，事非機急，宜過災厄之運，然後平議可否，封冀未遲。幸陛下裁察焉！<br>　　自左雄有此奏牘，梁商乃為子冀辭封，順帝尚未肯遽允，章至數上，乃收回封冀成命。獨山陽君宋娥，不聞讓還，適值京師地震，緱氏山崩，那謇謇諤諤的左伯豪，又不能不乘機進諫，再貢忠忱。左雄字伯豪。小子有詩詠道：<br>　　野王以後又山陽，徒顧私恩亂舊綱﹔<br>　　獨有名臣持大體，不辭苦口砭膏肓。<br>　　欲知左雄如何進言，順帝曾否從諫，請看官續閱下回，便見分曉。<br>　　孫程之迎立濟陰王，並非持正，實欲邀功﹔厥後之保全虞詡，指斥張防，並非憐忠，實欲沽直。小人未嘗無為善之時，但其所以為善者，亦不免為營私計耳。及觀其上殿爭功而肺肝具見，微順帝之童年聰穎，徙封就國，遽削其權，孫程等寧能終安乎。周舉號稱正士，乃反請朱倀救解，甚矣！其徒知小節，不顧大體也！梁後具有貴相，與竇後略同，正位以後，雖不若竇後之妒悍，然其後臨朝專政，不能裁抑兄弟，終釀成梁冀之禍。梁商謂慶流子孫，應興此女，庸詎知興宗在此，覆宗亦即在此耶？夫賢德如馬皇后，而馬氏且未盡令終，如商所言，徒見其鄙陋而已，何足道哉？<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 後漢 </a>>> </font></td>
     <td width="60%" align=right><a href=42.htm>上一篇</a> &nbsp;&nbsp;&nbsp;&nbsp; <a href=44.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>