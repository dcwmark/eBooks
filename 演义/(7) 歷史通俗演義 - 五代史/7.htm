<html>
<head>
<title>開放文學--歷史通俗演義 - 五代史--第八回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 五代史 </a>>> </font></td>
     <td width="60%" align=right><a href=6.htm>上一篇</a> &nbsp;&nbsp;&nbsp;&nbsp; <a href=8.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第八回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>父子聚麀慘遭剸刃　君臣討逆謀定鋤凶</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說梁主溫還至洛陽，病體少愈，適博王友文，新創食殿，獻入內宴錢三千貫，銀器一千五百兩，乃即就食殿開宴，召宰相及文武從官等侍宴。酒酣興發，遽欲泛舟九曲池，池不甚深，舟又甚大，本來是沒甚危險，不料蕩入池心，陡遇一陣怪風，竟將御舟吹覆。梁主溫墮入池中，幸虧侍從竭力撈救，方免溺死。別乘小舟抵岸，累得拖泥帶水，驚悸不堪。<br>　　不若此時溺死，尚免一刀之慘。<br>　　時方初夏，天氣溫和，急忙換了尤袍，還入大內，嗣是心疾愈甚，夜間屢不能眠，常令妃嬪宮女，通宵陪著，尚覺驚魂不定，寤寐徬徨。那燕王劉守光屢陳敗報，一再乞援，梁主病不能興，召語近臣道：「我經營天下三十年，不意太原餘孽，猖獗至此，我觀他志不在小，必為我患，天又欲奪我餘年，我若一死，諸兒均不足與敵，恐我且死無葬地了！」語至此，哽咽數聲，竟至暈去。近臣急忙呼救，才得復甦。只怕晉王，誰知禍不在晉，反在蕭牆之內。嗣是奄臥&#29248;褥，常不視朝，內政且病不能理，外事更無暇過問了。<br>　　是年岐、蜀失和，屢有戰爭。蜀主王建，曾將愛女普慈公主，許嫁岐王從子李繼崇，岐王因戚誼相關，屢遣人至蜀求貨幣，蜀主無不照給。尋又求巴、劍二州，蜀主王建怒道：「我待遇茂貞，也算情義兼盡，奈何求貨不足，又來求地，我若割地畀彼，便是棄民。寧可多給貨物，不能割地。」乃復發絲茶布帛七萬，交來使帶還。賠貼妝奩，確是不少。奈彼尚貪心未饜何？茂貞因求地不與，屢向繼崇說及，有不平意。繼崇本嗜酒使氣，伉儷間常有違言，至是益致反目。普慈公主潛遣宦官宋光嗣，用絹書稟報蜀主，求歸成都。蜀主王建，遂召公主歸寧，留住不遣，且用宋光嗣為閤門南院使。<br>　　岐王大怒，即與蜀絕好，遣兵攻蜀興元，為蜀將唐道襲擊退。岐王復使彰義節度使劉知俊，及從子李繼崇，發大兵攻蜀。蜀命王宗侃為北路行營都統，出兵搦戰，被知俊等殺敗，奔安遠軍。安遠軍為興元城西縣號，障蔽興元。知俊等進兵圍攻，經蜀主傾國來援，大破岐兵，知俊等狼狽走還，後來知俊為岐將所讒，兵權被奪，舉族寓秦州。越三年，秦州為蜀所奪，知俊因妻孥被擄，又背岐投蜀去了。後文慢表。<br>　　且說梁主溫連年抱病，時發時止，年齡已逾花甲，只一片好色心腸，到老不衰，自從張妃謝世，篡唐登基，始終不立皇后，昭儀陳氏，昭容李氏，起初統以美色得倖，漸漸的色衰愛弛，廢置冷宮。應第二回陳氏願度為尼，出居宋州佛寺，李氏抑鬱而終，此外後宮妃嬪，隨時選入，並不是沒有麗容，怎奈梁主喜新厭故，今日愛這個，明日愛那個，多多益善，博彩兼收，甚至兒媳有色，亦征令入侍，與她苟合，居然做個扒灰老。博王友文，頗有材藝，雖是梁主溫假子，卻很是憐愛，比親兒還要優待，梁主遷洛，留安文守汴梁。見第五回歷年不遷，惟友文妻王氏，生得一貌似花，為假翁所涎羨，便借著侍疾為名，召她至洛，留陪枕席，王氏並不推辭，反曲意奉承，備極繾綣，但只有一種交換條件，迫令假翁承認，看官道是何事？乃是梁室江山，將來須傳位友文。還記得乃夫麼？<br>　　梁主溫既愛友文，復愛王氏，自然應允。偏暗中有一反對的雌兒，與王氏勢不兩立，竟存一個你死我活的意見。這人為誰？乃是友珪妻室張氏。張氏姿色，恰也妖豔，但略遜王氏一籌，王氏未曾入侍，她已得乃翁專寵，及王氏應召進來，乃翁愛情，一大半移至王氏身上，漸把張氏冷淡下去，張氏含酸吃醋，很是不平，因此買通宮女，專伺王氏隱情。<br>　　一日合當有事，梁主溫屏去左右，專召王氏入室，與她密語道：「我病已深，恐終不起，明日汝往東都，召友文來，我當囑咐後事，免得延誤。」為了肉慾起見，遂擬把帝位傳與假子，扒灰老也不值得。王氏大喜，即出整行裝，越日登程。這個消息，竟有人瞧透機關，報與張氏，張氏即轉告友珪，且語且泣道：「官家將傳國寶付與王氏，懷往東都，俟彼夫婦得志，我等統要就死了！」友珪聞言，也驚得目瞪口呆，嗣見愛妻哭泣不休，不由的淚下兩行。<br>　　正在沒法擺佈，突有一人插口道，「欲要求生，須早用計，難道相對涕泣，便好沒事麼？」友珪愕然驚顧，乃是僕夫馮廷諤，便把他呆視片刻，方扯他到了別室，談了許多密語。忽由崇政院遣來詔使已入大廳，他方聞信出來接受詔旨，才知被出為萊州刺史，他愈加驚愕，勉強按定了神，送還詔使，復入語廷諤，廷諤道：「近來左遷官吏，多半被誅，事已萬急，不行大事，死在目前了！」<br>　　友珪乃易服微行，潛至左龍虎軍營，與統軍韓勍密商，勍見功臣宿將，往往誅死，心中正不自安，便奮然道：「郴王指友裕。早薨，大王依次當立，奈何反欲傳與養子？主上老悖淫昏，有此妄想，大王誠宜早圖為是！」又是一個薪上添火。遂派牙兵五百人，隨從友珪，雜入控鶴士中，唐已有控鶴監，系是值宿禁中。混入禁門，分頭埋伏，待至夜靜更深，方斬關突入，竟至梁主溫寢室，嘩噪起來。侍從諸人，四處逃避，單剩了一個老頭兒，揭帳啟視，披衣急起，怒視友珪道：「我原疑此逆賊，悔不早日殺卻！逆賊逆賊！汝忍心害父，天地豈肯容汝麼？」友珪亦瞋目道：「老賊當碎屍萬段！」臣忍殺君，子亦何妨弒父。惜友珪凶莽，未能反唇相譏！馮廷諤即拔劍上前，直迫朱溫，溫繞柱而走，劍中柱三次，都被溫閃過，奈溫是有病在身，更兼老憊，三次繞柱，眼目昏花，一陣頭暈，倒翻&#29248;上，廷諤搶步急進，刺入溫腹，一聲狂叫，嗚呼哀哉！年六十一歲。<br>　　友珪見他腸胃皆出，血流滿&#29248;，即命將裀褥裹屍，瘞諸&#29248;下。秘不發喪，立派供奉官丁昭溥，齎著偽詔，馳往東都，令東都馬步軍都指揮使均王友貞，速誅友文。友貞不知是假，即誘入友文，把他殺死。友文妻王氏，未曾登途，已被友珪派人捕戮，一面宣佈偽詔道：<br>　　朕艱難創業，逾三十年，托於人上，忽焉六載，中外協力，期於小康。豈意友文陰蓄異圖，將行大逆，昨二日夜間，甲士突入大內，賴郢王友珪忠孝，領兵剿戮，保全朕躬。然疾因震驚，彌致危殆。友珪克平凶逆，厥功靡倫，宜令權主軍國重事，再聽後命。<br>　　越二日，丁昭溥自東都馳還，報稱友文已誅，喜得友珪心花怒開，彈冠登極，再下一道矯詔，托稱乃父遺制，傳位次子，乃將遺骸草草棺殮，準備發喪，自己即位柩前，特授韓勍為侍衛諸軍使，值宿宮中，勍勸友珪多出金帛，遍賜諸軍，取悅士心，諸軍得了厚賚，也樂得取養妻孥，束手旁觀。<br>　　惟內廷被他籠絡，外鎮卻不受羈縻。<br>　　匡國軍聞知內亂，都向節度使告變，時值韓建調任鎮帥，置諸不理，竟為軍士所害。此匡國軍為陳許軍號，與唐時之同州有別。楊師厚留戍邢魏，也乘隙馳入魏州，驅出羅周翰，據位視事。友珪懼師厚勢盛，只好將周翰徙鎮宣義，注見第二回。特任師厚為天雄軍節度使。天雄軍就是魏博，唐時舊有此號，屢廢屢行，梁嘗稱魏博為天雄軍，小子因前文未詳，故特別表明。護國軍治河中。節度使朱友謙，少時為石壕間大盜，原名只一簡字，後來歸附朱溫，因與溫同姓，願附子列，改名友謙，溫篡位後命鎮河中，加封冀王。他聞洛陽告哀，已知有異，泣對群下道：「先帝勤苦數十年，得此基業，前日變起宮掖，傳聞甚惡，我備位藩鎮，未能入掃逆氛，豈不是一大恨事！」道言未絕，又有洛使到來，加他為侍中中書令，並征他入朝，友謙語來使道：「先帝晏駕，現在何人嗣立？我正要來前問罪，還待徵召麼？」<br>　　來使返報友珪，友珪即遣韓勍等往擊河中。友謙舉河中降晉，向晉乞援。晉王李存勗統兵赴急，大破梁軍，勍等走還。看官聽著！這朱友珪的生母，本是亳州一個營娼，從前朱溫鎮守宣武，見第一回。略地宋亳，與該娼野合生男，取名友珪，排行第二，弟兄多瞧他不起。況又加刃乃父，敢行大逆，豈諉罪友文，平空誣陷，就可瞞盡耳目，長享富貴麼？至理名言。<br>　　糊糊塗涂的過了半年，已是梁乾化三年元旦，友珪居然朝享太廟，返受群臣朝賀。越日祀圜丘，大赦天下，改元鳳歷。均王友貞，已代友文職任，做了東都留守，至是復加官檢校司徒，令駙馬都尉趙巖，齎敕至東都，友貞與巖私宴，密語巖道：「君與我系郎舅至親，不妨直告，先帝升遐，外間嘖有煩言，君在內廷供職，見聞較確，究竟事變如何？」巖流涕道：「大王不言，也當直陳。首惡實嗣君一人，內臣無力討罪，全仗外鎮為力了。」友貞道：「我早有此意，但患不得臂助，奈何？」巖答道：「今日擁強兵，握大權，莫如魏州楊令公，近又加任都招討使，但能得他一言，曉諭內外軍士，事可立辦了。」友貞道：「此計甚妙。」<br>　　待至宴畢，即遣心腹將馬慎，馳至魏州，入見楊師厚，並傳語道：「郢王弒逆，天下共知，眾望共屬大梁，公若乘機起義，幫立大功，這正所謂千載一時呢！」師厚尚在遲疑，慎又述均王言，謂事成以後，當更給犒軍錢五十萬緡。師厚乃召集將佐，向眾質問道：「方郢王弒逆時，我不能入都討罪，今君臣名分已定，無故改圖，果可行得否？」眾尚未答，有一將應聲道：「郢王親弒君父，便是亂賊。均王興兵復仇，便是忠義。奉義討賊，怎得認為君臣？若一旦均王破賊，敢問公將如何自處哩？」這人不知誰氏，也惜姓名不傳。師厚驚起道：「我幾誤事，幸得良言提醒，我當為討賊先驅哩！」遂與馬慎說明，令歸白均王，佇候好音，自派將校王舜賢，潛詣洛陽，與龍虎統軍袁象先定謀，復遣都虞侯朱漢賓屯兵滑州，作為外應。舜賢至洛，可巧趙巖亦自汴梁回來，至象先處會商，巖為梁主溫婿，象先為梁主溫甥，當然有報仇意，妥商大計，密報梁魏。<br>　　先是懷州龍驤軍系梁主溫從前隨軍。三千，推指揮劉重霸為首，聲言討逆，據住懷州，友珪命將剿治，經年未平，汴梁戍卒，亦有龍驤軍參入，友珪也召令入都。均王友貞也遣人激眾道：「天子因龍驤軍嘗叛懷州，所以疑及爾等，一概召還，爾等一至洛下，恐將悉數坑死。均王處已有密詔，因不忍爾等駢誅，特先布聞。」戍卒聞言，統至均王府前，環跪呼吁，乞指生路。友貞已預書偽詔，令他遍閱，隨即流涕與語道：「先帝與爾等經營社稷，共歷三十餘年，千征萬戰，始有今日。今先帝尚落人奸計，爾等從何處逃生呢？」說至此，引士卒入府廳，令仰視壁間懸像。大眾望將過去，乃是梁主溫遺容，都跪伏廳前，且拜且泣。友貞亦唏噓道：「郢王賊害君父，違天逆地，復欲屠滅親軍，殘忍已極，爾等能自趨洛陽，擒取逆豎，告謝先帝，尚可轉禍為福呢！」<br>　　大眾齊聲應諾，惟乞給兵械，以便趨洛。友貞即令左右頒發兵器，令士卒起來，每人各給一械，大眾無不踴躍，爭呼友貞為萬歲，各持械而去。此計想由趙巖等指授。<br>　　友貞遣使飛報趙巖等人，趙巖、袁象先夜開城門，放諸軍入都，一面賄通禁卒千人，共入宮城，友珪倉猝聞變，慌忙挈妻張氏，及馮廷諤共趨北垣樓下，擬越城逃生。偏後面追兵大至，喧呼殺賊。自知不能脫走，乃令廷諤先殺妻，後殺自己。廷諤亦自剄。都中各軍，乘勢大掠，百官逃散。中書侍郎同平章事杜曉，侍講學士李珽，均為亂兵所殺，門下侍郎同平章事於兢，宣政院使李振代敬翔。被傷。騷擾了一日餘，至暮乃定。<br>　　袁象先取得傳國寶，派趙巖持詣汴梁，迎接均王友貞。友貞道：「大梁系國家創業地，何必定往洛陽。公等如果同心推戴，就在東都受冊，俟亂賊盡除，往謁洛陽陵廟便了。」巖返告百官，百官都無異辭。乃由均王友貞，即位東都，削去鳳歷年號，仍稱乾化三年，追尊父溫為太祖神武元聖孝皇帝，母張氏為元貞皇太后，給還友文官爵，廢友珪為庶人，頒詔四方道：<br>　　　我國家賞功罰罪，必協朝章，報德伸冤，敢欺天道？苟顯違於法制，雖暫滯於歲時，終振大綱，須歸至理。重念太祖皇帝嘗開霸府，有事四方，迨建皇朝，載遷都邑，每以主留重務，居守需才，慎擇親賢，方膺寄任。故博王友文，才兼文武，識達古今，俾分憂於在濬之郊，亦共理於興王之地，一心無易，二紀於茲，嘗施惠於士民，實有勞于家國。去歲郢王友珪，嘗懷逆節，已露凶鋒，將不利於君親，欲竊窺夫神器，此際值先皇寢疾，大漸日臻，博王乃密上封章，請嚴宮禁。因以萊州刺史授於郢王，友珪才睹宣綸，俄行大逆，豈有自縱兵於內殿，翻諉罪於東都？偽造詔書，枉加刑戮，且奪博王封爵，又改姓名，冤恥兩深，欺罔何極！伏賴上穹垂祐，宗社降靈，俾中外以&#21494;謀，致遐邇之共怒。尋平內難，獲誅元凶，既雪恥於同天，且免譏於共國，朕方期遁世，敢竊臨人？遽迫推崇，爰膺纘嗣。<br>　　冤憤既伸於幽顯，霈澤宜及於下泉。博王宜復官爵，仍令有司擇日歸葬。友珪兇惡滔天，神人共棄，生前敢為大逆，死後且有餘辜，例應廢為庶人，以昭炯戒。特此布敕，俾遠近聞知。<br>　　此詔下後，又改名為鍠，進天雄軍節度使楊師厚為檢校太師，兼中書令，加封鄴王。西京左龍虎統軍袁象先為檢校太保同平章事，加封開國公。這兩人最為出力，所以封爵最優。餘如趙巖以下，各升官晉爵有差。又遣使招撫朱友謙。友謙仍復歸藩，稱梁年號。惟對晉仍然未絕，算是一個騎牆派人物。梁廷至此，才得苟安。越二年始改元貞明，梁主友貞，又改名為瑱。小子有詩歎道：<br>　　多行不義必遭殃，稽古無如鑒後梁，<br>　　乃父淫凶子更惡，屠腸截脰有誰傷？<br>　　梁室粗定，晉已滅燕，欲知燕亡情形，且至下回再敘。<br>　　淫惡如朱溫，宜有剸刃之禍，但為其子友珪所弒，豈彼蒼故演奇劇，特假手友珪，以示惡報之巧乎！溫為臣弒君，友珪為子弒父，有是父乃有是子，果報固不爽也。惟友珪弒逆不道，尚得竊位半年，楊帥厚兼雄鎮，擅勁兵，未聞首先倡義，乃迫於均王之一激，部將之一言，始幡然變計，蓋當時禮教衰微，幾視篡弒為常事。非有大聲疾呼者，喚醒其旁，幾何不胥天下為禽獸也！然淫惡者終遭子禍，凶逆者卒受身誅。蒼蒼者天，豈真長此晦盲乎？<br>　　老氏謂天地不仁，夫豈其然！<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 五代史 </a>>> </font></td>
     <td width="60%" align=right><a href=6.htm>上一篇</a> &nbsp;&nbsp;&nbsp;&nbsp; <a href=8.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>