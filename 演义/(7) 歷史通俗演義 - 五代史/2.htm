<html>
<head>
<title>開放文學--歷史通俗演義 - 五代史--第三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 五代史 </a>>> </font></td>
     <td width="60%" align=right><a href=1.htm>上一篇</a> &nbsp;&nbsp;&nbsp;&nbsp; <a href=3.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>登大寶朱梁篡位　明正義全昱進規</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說朱溫急欲篡唐，逐漸佈置，首先與溫反對的鎮帥，乃是平盧軍治青州。節度使王師范。《綱目》於師範攻兗州，曾以討賊美名歸之。故本書亦鄭重揭出。師範頗好學，嘗以忠義自期。岐王李茂貞，自鳳翔貽師範書，謂溫圍逼天子，包藏禍心，師範不禁憤起，即發兵討溫，遣行軍司馬劉鄩攻取兗州，自督兵攻齊州。溫遣兄子友寧領兵救齊，擊退師範，更派別將葛從周圍兗州。友寧乘勝拔博昌、臨淄各城，直抵青州城下，師範得淮南援兵，大破汴軍，友寧馬&#36471;被殺。送死一個姪兒。<br>　　溫聞敗報，親率強兵二十萬，晝夜兼行，至青州城東，與師範大戰一日，師範敗走。乃留部將楊師厚攻青州，自引軍還汴，師厚復連敗師範，擒住他胞弟師克。師範恐愛弟受戮，沒奈何舉城請降。劉鄩亦將兗州城獻還從周。溫徙師範家族至汴梁，本擬舉師範為河陽節度使，尋因友寧妻泣請復仇，乃將師範殺死，並及族屬二百餘人。殘暴不仁。獨署劉鄩為元帥府都押牙，權知麀州留後。<br>　　會聞李茂貞與養子繼徽，舉兵逼京畿。遂復出屯河中，請昭宗遷都洛陽。唐相崔胤，始知溫有異圖，擬召募六軍十二衛，密為防禦，且與京兆尹鄭元規等，繕治兵甲，日夜不息。溫正思詰問，適值兄子友倫，在京中留典禁軍，因擊毬墜馬，竟致斃命。又斷送一個姪兒。他遂借此為由，謂友倫暴死，實由崔胤、鄭元規等暗中加害，表請昭宗案誅罪犯，毋使專權亂政等語。昭宗覽表大驚，即將崔胤等免職。溫尚恨恨不平，且遣兄子友諒，帶兵入都，令為護駕都指揮使。一面脅昭宗遷洛，一面捕住崔胤、鄭元規等，盡行殺斃。<br>　　昭宗已同傀儡，只好隨了友諒，挈領何皇后等出都。行至陝州，溫自河中入覲，由昭宗延入寢室，面賜酒器及衣物。何後泣語道：「此後大家夫婦，委身全忠了。」昭宗命溫兼判左右神策軍，及六軍諸衛事。溫且將昭宗左右，如小黃門等十餘人，及打毬供奉內園小兒等二百餘名，也誘入行幄，一並斬首，把眾屍埋瘞幕下，另選二百餘人，入侍昭宗。於是昭宗名為共主，簡直如犯人一般，悉受汴人管束。便好開刀。<br>　　溫佯為恭順，先赴洛整治宮闕，然後迎駕至洛，自己返入汴城。昭宗已入牢籠，自知命在旦暮，尚分頒絹詔，告難四方。晉王李克用，岐王李茂貞，蜀王王建，吳王楊行密，彼此移檄，聲罪討溫。溫索性一不做，二不休，竟令養子友恭，及部將氏叔琮、蔣玄暉等，弒了昭宗，改立昭宗第九子輝王祚為帝。他卻假惺惺的馳至洛陽，匍伏昭宗柩前，放聲大哭，恐是有聲無淚。並且諉罪友恭、叔琮，牽出斬首。友恭臨刑大呼道：「賣我塞天下謗，人可欺，鬼神可欺麼？」你也該死。溫辭別還鎮，輝王祚年只十三，後世號為昭宣帝。他雖身登帝座，曉得甚麼國事，連年號都不敢更張，何皇后受尊為皇太后，移居積善宮，本來是個女流，沒甚能力，此時更如坐針氈，自料母子難保，惟以淚洗面罷了。溫又令蔣玄暉誘殺唐室諸王，凡昭宗長子德王裕以下，共死九人。更奏貶唐室故相裴樞、獨孤損、崔遠、陸扆、王溥等官，俟他出寓白馬驛，發兵圍捕，一古腦兒結果性命，投屍河中。尚有唐相柳璨，一味媚溫，屢替溫謀禪代事。溫自思逆謀已遂，因遣使傳示諸鎮，表明代唐意思。晉、岐、蜀、吳當然不從，山南東道治襄州。節度使趙匡凝，與弟荊南留後趙匡明，也不肯聽令。溫立派大將楊師厚，率大兵攻襄州，逐去匡凝，再進拔江陵，逐去匡明，荊襄俱為溫有。柳璨等反謂溫有南征大功，請旨進溫為相國，總制百揆，兼任二十一道節度使。溫篡唐心急，還要甚麼榮封，當下密囑蔣玄暉，令與柳璨計議，指日迫唐帝傳禪。偏玄暉與璨，謀事迂遠，謂必須封過大國，加過九錫，然後禪位，方合魏、晉以來的古制。乃再晉封溫為魏王，加九錫，入朝不趨，贊拜不名，兼充天下兵馬元帥。溫勃然怒道：「這等虛名，我有何用？但教把帝位交付與我，便好了事。」遂拒還詔命，不願受賜。宣徽副使王殷、趙殷衡平時與璨等有隙，乘間至溫處進讒，謂璨等欲延唐祚，所以種種留難，靜候外援。溫因此益憤，欲殺柳璨、蔣玄暉。璨聞信大懼，亟奏請傳禪，且往汴自解，偏受了一碗閉門羹。還至東都，正值宮人傳何太后旨，乞璨代為保護傳禪後子母生全，璨含糊答應。蔣玄暉、張廷范處，亦經太後諭意，覆語如璨略同。王殷、趙殷衡又得了間隙，密報汴梁，誣稱璨與玄暉、廷范，入積善宮夜宴，對太后焚香為誓，興復唐祚。溫素性暴戾，管甚麼虛虛實實，竟令殷等收捕玄暉，殷等且說玄暉私通太后，索性把何太后一並弒死。玄暉梟首，焚骨揚灰。又執璨至上東門，賞他一刀，璨自呼道：「負國賊柳璨，該死！該死！」死有餘辜。廷范亦被拿下，車裂以徇。助逆者其聽之。溫即欲赴洛，把帝位篡奪了來，偏魏博軍帥羅紹威，有密書到汴，請溫發兵代除悍將，溫乃自往魏州，屠戮魏州牙軍八千家。又因幽州軍帥劉仁恭，屢為魏患，便順道渡河，圍攻滄州。仁恭向河東乞援，李克用遣將周德威、李嗣昭等，出兵潞州，作為聲援。潞州節度使丁會，即昭義節度使。本已歸順汴梁，至是為河東兵所攻，力不能支，且嫉溫弒逆不道，竟舉城降河東軍。溫攻滄州不下，又聞潞州失守，乃引兵還魏，由魏返梁。自經這番奔波，唐祚才得苟延了一年。唐昭宣帝天祐四年三月，東都遣御史大夫薛貽矩，到了汴城，傳述禪位詔旨。溫盛稱符瑞，自言有慶雲蓋護府署，繼又謂家廟中生五色芝，第一室神主上，有五色衣，顯是代唐的預兆。貽矩北面拜舞，實行稱臣，及返至東都，請昭宣帝即日禪位。昭宣帝無可奈何，只得遣宰相張文蔚、楊涉，及薛貽矩、蘇循、張策、趙光逢等一班大臣，奉玉冊傳國寶，及諸司儀仗法駕，馳往汴梁。溫命館待上源驛，即下令改名為晃，取日光普照的意義。四月甲子日，張文蔚等自驛館入城，登大梁殿廷，殿名金祥也是溫臨時定名。溫戴著通天冕，穿著袞龍袍，大搖大擺，從殿後簇擁出來，汴將早鵠立兩旁，拱手伺候。張文蔚、蘇循奉冊以進，由文蔚朗聲讀冊道：<br>　　咨爾天下兵馬元帥相國總百揆梁王：朕每觀上古之書，以堯舜為始者，蓋以禪讓之典，垂於無窮，故封泰山，禪梁父，略可道者七十二君﹔則知天下至公，非一姓獨有。自古明王聖帝，焦思勞神，惴若納隍，坐以待旦，莫不居之則兢畏，去之則逸安。且軒轅非不明，放勛非不聖，尚欲游於姑射，體彼大廷，矧乎曆數尋終，期運久謝，屬於孤藐，統御萬方者哉？況自懿祖之後，嬖幸亂朝，禍起有階，政漸無象，天綱幅裂，海水橫流，四紀於茲，群生無庇，洎乎喪亂，誰其底綏？洎於小子，&#31908;以衝年，繼茲衰緒，豈茲衝昧，能守洪基？惟王明聖在躬，體於上哲，奮揚神武，戡定區夏，大功二十，光著冊書。北越陰山，南逾&#31908;海，東至碣石，西暨流沙，懷生之倫，罔不悅附，矧予寡昧，危而獲存。今則上察天文，下觀人願，是土德終極之際，乃金行兆應之辰。十載之間，彗星三見，布新除舊，厥有明征，謳歌所歸，屬在睿德。今遣持節銀紫光祿大夫同中書門下平章事張文蔚等，奉皇帝寶綬，敬遜於位。於戲！天之曆數在爾躬，允執厥中，天祿永終，王其祗顯大禮，享茲萬國，以肅膺天命！<br>　　文蔚讀畢，將冊文交溫，再由張策、楊涉、薛貽矩、趙光逢，依次遞呈御寶，均由溫接受。溫遂儼然升座，文蔚等降至殿下，率百官舞蹈稱賀。自問有愧心否？<br>　　禮畢退班，溫休息半日。午後在內殿設宴，遍賜群臣。這殿叫作玄德殿，隱以虞舜自比，引用「玄德升聞」的成語。文蔚等俱蒙賜宴，侍坐兩旁。溫舉觴與語道：「朕輔政未久，區區功德，未能遍及人民，今日得居尊位，實皆由諸公推戴，朕未免且感且慚！請諸公暢飲數杯！」何其客氣！文蔚等聽著此言，離席叩謝，但一時無詞可答，也只有噤聲不語。獨蘇循、薛貽矩及刑部尚書張禕，極力獻諛，盛稱陛下功德巍巍，正宜應天順人，臣等毫無功力，唯深感陛下鴻恩，誓圖後效云云。天良喪盡。溫掀髯大笑，開懷痛飲，直至&#40717;鼓冬冬，方才撤席，大家謝恩而歸。<br>　　越日大赦改元，國號大梁，廢昭宣帝為濟陰王。特下一詔令道：<br>　　　王者受命於天，光宅四海，祗事上帝，寵綏萬民。革故鼎新，諒曆數而先定，創業垂統，知圖&#31635;以無差。神器所歸，祥符合應，是以三正互用，五運相生。前朝道消，中原政散，瞻烏莫定，失鹿難追。朕經緯風雷，沐浴霜露，四征七伐，垂三十年，糾合齊盟，翼戴唐室。隨山刊木，罔憚胼胝﹔投袂揮戈，不遑寢處。洎上穹之所贊，知唐運之不興﹔莫諧輔漢之文，徒罄事殷之禮。忽比夏禹，忽擬周文，適足令人齒冷！唐主知英華易竭，算祀有終，釋龜鼎以如遺，推劍紱而相授。朕懼德勿嗣，執謙允恭，避景命於南河，眷清風於潁水。吾誰欺，欺天乎。而乃列岳群後，盈廷庶官，東西南北之人，斑白緇黃之眾，謂朕功蓋上下，澤被幽深，宜順天以應時，俾化家而為國。恐只有寡廉鮮恥等人，如是云云。拒彼億兆，至於再三。史策無聞。且曰七政已齊，萬幾難曠：勉遵令典，爰正鴻名。告天地神祇，建宗廟社稷。顧惟涼德，曷副樂推，栗若履冰，懷如馭朽。金行啟祚，玉歷建元。方宏經始之規，宜布維新之令。可改唐天祐四年為開平元年，國號大梁。書載虞賓，斯為令范，《詩》稱周客，蓋有明文。<br>　　是用先封，以禮後嗣，宜以曹州濟陰之邑奉唐主，封為濟陰王。凡百軌儀，並遵故實。姬庭多士，比是殷臣。楚國群材，終為晉用。歷觀前載，自有通規。但遵故事之文，勿替在公之效。應是唐朝中外文武舊臣，現任前資官爵，一切仍舊。凡百有位，無易厥章，陳力濟時，盡瘁事朕。此詔。<br>　　嗣是升汴州為開封府，定名東都。舊有唐東都洛陽，改稱西都，廢京兆府，易名大安府，長安縣為大安縣。置佑國軍節度使，即令前鎮國軍治華州。節度使韓建充任。授張文蔚、楊涉為門下侍郎，薛貽矩為中書侍郎，並同平章事。改樞密院為崇政院，命太府卿敬翔為院使。敬翔系梁主溫第一功臣，凡一切篡唐謀畫，無不與商。所以梁主受禪，仍使他特掌機要。此後軍國大事，必經崇政院裁定，然後宣白宰相。宰相非時奏請，皆由崇政院代陳。又特設建昌院，管領國家錢谷，即令養子朱友文知院事。友文本姓康，名勤，為梁主溫所特愛，視同己出，改賜姓名，排入親子行中。溫有七子，長名友裕，次為友珪、友璋、友貞、友雍、友徽、友孜，友孜一作友敬。連友文共稱八兒。友裕時已逝世，追封郴王，友珪為郢王，友璋為福王，友貞為均王，友雍為賀王，友徽為建王，友文亦受封博王﹔友孜尚幼，故未得王爵。追尊朱氏四代廟號，高祖黯為肅祖皇帝，妣范氏為宣僖皇后，曾祖茂琳為敬祖皇帝，妣楊氏為光孝皇后，祖信為憲祖皇帝，妣劉氏為昭懿皇后﹔父誠為烈祖皇帝，母王氏為文惠皇后。封長兄全昱為廣王，追封次兄存為朗王。全昱子友諒為衡王，友能為惠王，友誨為邵王，存子友寧、友倫已死，亦得追封：友寧為安王，友倫為密王。<br>　　溫特開家宴，召集諸王宗戚，酣飲宮中。喝到酩酊大醉，尚是餘興未消，頓時取出五色骰子，與族屬戲起賭來，一擲千金，呼喝甚豪，幾把那皇帝架子，丟拋淨盡，依然是個碭山無賴，滿口呶呶，醉罵不休。到是本色。<br>　　全昱平時，本無心富貴，嘗居碭山故里，攜杖逍遙。唐廷曾授他為嶺南西道治桂州。節度使，他卻不願赴任，仍舊辭職家居。此次聞溫受禪，不得已來至大梁，就是得封王爵，也不過隨遇而安，沒甚喜歡。難能可貴。及見溫使酒狂賭，很覺看不過去，便斜視溫面道：「朱阿三，汝本碭山小民，從黃巢為盜，目無法紀。一旦反正歸唐，遭逢盛遇，天子用汝為四鎮節度使，位極人臣，窮享富貴，也可謂不負汝志，汝奈何起了歹心，竟滅唐家三百年社稷！似此忘恩背義，恐鬼神未必佑汝，我恐朱氏一族，將被汝覆滅了！還賭出什麼來！」快人快語。說至此，順手取過骰盆，將骰子散擲地上。<br>　　看官！你想朱溫到了此時，叫他如何忍受，不由的奮袂起座，要與全昱拚命。族屬慌忙勸解，令全昱退出宮外，溫尚恨恨不已，亂呼亂罵，幾乎把朱氏祖宗十七八代，也一並揶揄在內。寫盡狂奴。經大眾勸他返寢，才算免事。全昱竟飄然自去，仍回碭山故里中，芒鞋竹杖，安享清福去了。及溫次日起&#29248;，細思兄言，恰也有理，便擱過一邊，不再提及。全昱竟得享天年，直至貞明二年，貞明為梁主友貞年號，見後文。壽終故里。<br>　　這且休表。且說唐祚已移，正朔復改，梁廷傳詔四方，不准再用前唐年號。各鎮多畏梁主勢力，不敢抗命，獨有四鎮未服，仍奉唐正朔，且移檄討梁，興復唐室。看官道是那四鎮，就是上文所說的晉、岐、吳、蜀。小子更略述來歷如下：　晉　即河東，為沙陀人李克用所據。原姓朱邪，父名赤心，以功任雲州刺史，賜姓名李國昌。克用為雲中守捉使，擅殺大同防禦使段文楚，據住雲州，敗奔韃靼。後因黃巢僭亂，入征有功，拜河東節度使，加封晉王。唐亡後不服梁命，仍稱天祐四年。<br>　　　岐　即鳳翔，為深州人李茂貞所據。茂貞本姓宋，名文通，討黃巢有功，改賜姓名，官鳳翔節度使，累封至岐王。<br>　　唐亡後亦不服梁命，仍稱天祐四年。<br>　　　吳　即淮南，為廬州人楊行密所據。行密少為盜，轉投軍伍，乘亂據廬州，平黃巢餘黨，得拜淮南節度使，晉封吳王。唐昭宣帝季年，行密歿，子渥嗣職，因見晉、岐不受梁命，亦仍奉唐正朔，稱天祐四年。<br>　　　蜀　即西川，為許州人王建所據。建以鹽梟從忠武軍。治許州。入關逐黃巢，得補禁軍八都頭之一。嗣入蜀並有兩川，洊封至蜀王。唐亡後不受梁命，並因天祐為朱氏所改，不應遵名，但稱為天復七年。<br>　　那時四鎮變做四國，與梁分峙中原。晉最強，次為吳、蜀、岐。四國移檄討梁，梁亦傳檄討四國，這真叫作中原逐鹿了。<br>　　小子有詩歎道：<br>　　　人心世道已淪亡，元惡公然作帝王。<br>　　差幸綱常存一線，尚留四鎮抗強梁。<br>　　欲知四國後事，且看下回續表。<br>　　朱溫於唐，無甚功績，第因乘亂崛起，得肆其狡猾兇暴之手段，據唐祚而有之。從前王莽、曹操、司馬懿、劉裕諸奸雄，其險惡猶不若溫也。當時之獻媚貢諛者，不一而足，溫自以為一手掩盡天下耳目，庸詎知骨肉宗親中，獨有佼佼如全昱，仗義宣言，足以喪其魂而褫其魄耶！觀全昱寥寥數語，使閱者浮一大白。而溫敢弒昭宗，弒何太后，弒昭宣帝，獨不能戕害一兄。蓋義正詞嚴，令彼無從躲閃，即令彼無從下手。而全昱復飄然歸裡，自適其所，卒得壽終，是亦一武攸緒之流亞歟？安得以為溫兄而少之哉？<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 五代史 </a>>> </font></td>
     <td width="60%" align=right><a href=1.htm>上一篇</a> &nbsp;&nbsp;&nbsp;&nbsp; <a href=3.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>