<html>
<head>
<title>開放文學--歷史通俗演義 - 五代史--第五回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 五代史 </a>>> </font></td>
     <td width="60%" align=right><a href=3.htm>上一篇</a> &nbsp;&nbsp;&nbsp;&nbsp; <a href=5.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第五回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>策淮南嚴可求除逆　戰薊北劉守光殺兄</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說周德威至潞州城下，呼李嗣昭開門，且遙語道：「先王已薨，今嗣王親自來援，破賊夾寨，賊兵都遁去了。快開門迎接嗣王！」嗣昭聞言，竟抽矢欲射德威。左右連忙勸阻，嗣昭道：「我恐他為賊所得，由賊使他來誑我呢！」左右道：「他既說嗣王自來，何不求見嗣王，再作區處。」嗣昭乃答德威道：「嗣王既已到此，可否一見？」德威才退告存勗。存勗親至城下，仰呼嗣昭。嗣昭見存勗素服，不禁大慟起來，軍士亦相率泣下。乃下城開門，迎存勗入城。存勗好言慰勞，並述克用遺言，與德威同來援潞。嗣昭因與德威相見，彼此釋嫌，歡好如初。<br>　　德威請進攻澤州，存勗令與李存璋等偕行。適梁撫遏使牛存節，率兵接應夾寨，至天井關遇見&#28291;兵，才知夾寨被破，且聞晉軍有進攻澤州消息，便號令軍前道：「澤州地據要害，萬不可失，雖無詔命，亦當趨救為是！」大眾都有懼色，存節又道：「見危不救，怎得為義？畏敵先避，怎得為勇？諸君奈何自餒呢！」你從了弒君逆賊，難道可稱義勇麼？遂舉起馬鞭，麾眾前進，到了澤州城下，城中人已有變志，經存節入城拒守，眾心乃定，周德威等率眾到來，圍攻至十餘日，存節多方抵禦，無懈可擊。劉知俊又收集&#28291;兵，來援存節，德威乃焚去攻具，退保高平。<br>　　晉王存勗，亦引兵歸晉陽，休兵行賞。命德威為振武軍節度使，更兄事張承業，升堂拜母，賜遺甚厚。一面飭州縣舉賢才，黜貪殘，寬租稅，撫孤窮，伸冤濫，禁奸盜，境內大治。復訓練士卒，嚴定軍律，信賞必罰，蔚成強國。潞州經李嗣昭撫治，勸課農桑，寬租緩刑，不到數年，軍城完復，依舊變作巨鎮。自是與朱梁爭衡，成為勁敵了。為後唐滅梁張本。<br>　　梁主溫既鴆死唐帝，復因蘇循等為唐室舊臣，勒令致仕，共斥去十五人。貢諛何益。張文蔚死，楊涉亦免官，改用吏部侍郎於兢，禮部侍郎張策，同平章事。且因韓建盡忠梁室，亦加他同平章事職銜。越年復遷都洛陽，改稱大梁為東都。命養子博王友文留守。會岐、蜀、晉三國，聯兵攻梁雍州，為梁將劉知俊所拒，不能得志。三國兵陸續引還，再擬聯結淮南，共圖大舉，偏淮南陡起內亂，也闖出弒逆大事來了。<br>　　淮南節度使楊渥，年少襲位，性好游飲，又善擊球，居父喪時，嘗燃燭十圍，與左右擊球為樂，一燭費錢數萬。或單騎出外，竟日忘歸，連帳前親卒，都不知他的去向。左牙指揮使張顥，右牙指揮使徐溫，統是行密舊臣，面受遺命，輔渥襲爵。渥嘗襲取洪州，擄歸鎮南節度使鐘匡時，鎮南軍治洪州。兼有江西地，嗣是驕侈益甚，日夜荒淫，顥與溫入內泣諫，渥怒斥道：「汝兩人謂我不才，何不殺我，好教汝等快心？」自己討殺，真是奇聞。顥、溫失色而出。渥恐兩人為變，召入心腹將陳璠、范遇，令掌東院馬軍，為自衛計。那知顥、溫已窺透渥意，乘渥視事，親率牙兵數百人，直入庭中。渥不覺驚駭道：「汝等果欲殺我麼？」你既怕死，何必討殺。顥、溫齊聲道：「這卻未敢，但大王左右，多年挾權亂政，必須誅死數人，方可定國。」渥尚未及言，顥、溫見陳璠、范遇侍側，立麾軍士上前，把璠、遇二人曳下，雙刀並舉，兩首落地，顥、溫始降階認罪，還說是兵諫遺風，非敢無禮。渥亦無可奈何，只好強為含忍，豁免罪名。從此淮南軍政，悉歸顥、溫兩人掌握。渥日夜謀去兩人，但苦沒法。兩人亦心不自安，共謀弒渥，分據淮南土地，向梁稱臣。計亦太左。顥尤迫不及待，竟遣同黨紀祥等，夤夜入渥帳中，拔刃刺渥。渥尚未就寢，驚問何事，紀祥直言不諱，渥且驚且語道：「汝等能反殺顥、溫，我當盡授刺史。」大眾頗願應允，獨紀祥不從，把手中刀砍渥。渥無從閃避，飲刃倒地，尚有餘氣未盡，又被紀祥用繩縊頸，立刻扼死。當即出帳報顥，顥率兵馳入，從夾道及庭中堂下，令兵站著，露刃以待，然後召入將吏，厲聲問道：「嗣王暴薨，軍府當歸何人主持？」大眾都不敢對，顥接連問了三次，仍無音響，不由的暴躁起來。忽有幕僚嚴可求，緩步上前，低聲與語道：「軍府至大，四境多虞，非公將何人主持？但今日尚嫌太速。」顥問為何故？可求道：「先王舊屬，尚有劉威、陶雅、李簡、李遇等人，現均在外，公欲自立，彼等肯為公下否？不若暫立幼主，寬假時日，待他一致歸公，然後可成此事。」顥聽了這番言語，倒也未免心慌，十分怒氣，消了九分，反做了默默無言的木偶。可求料他氣沮，便麾同列趨出，共至節度使大堂，鵠立以俟，大眾也莫名其妙。但見可求趨入旁室，不到半刻，仍復出來，揚聲呼道：「太夫人有教令，請諸君靜聽！」說著，即從袖中取出一紙，長跪宣讀，諸將亦依次下跪，但聽可求朗讀道：<br>　　　先王創業艱難，中道薨逝。嗣王又不幸早世，次子隆演，依次當立，諸將多先王舊臣，應無負楊氏，善輔導之，予有厚望焉！<br>　　讀畢乃起，大眾亦齊起立道：「既有太夫人教令，應該遵從，快迎新王嗣位便了。」張顥此時也已出來，聞可求所讀教令，詞旨明切，恰也不敢異議。乃由他主張，迎入隆演，奉為淮南留後。看官，你道果真是太夫人教令麼？行密正室史氏，本來是沒甚練達，不過渥為所出，並系行密元妃，例當奉為太夫人。可求乘亂行權，特從旁室中草草書就，詐稱為史氏教令，諸將都被瞞過，連張顥亦疑他是真，未敢作梗。楊氏一脈，賴以不亡。可求誠楊氏功臣。<br>　　顥專權如故，默思徐溫本是同謀，此次迎立隆演，溫卻置諸不問，轉令自己孤掌難鳴。此中顯有可疑情跡，計惟調他出去，免得一患。乃入白隆演，請出溫為浙西觀察使。可求聞知消息，即潛往說溫道：「顥令公出就外藩，必把弒君罪狀，加入公身，禍且立至了！」溫大驚問計，可求道：「顥剛愎寡智，可以計誘，公能見聽，自當為公設法。」溫起謝可求。可求即轉說顥道：「公與徐溫同受顧命，令調溫外出，他人都說公奪溫衛兵，意圖加害，此事真否？」顥驚道：「我無此意。」可求道：「人言原是可畏，倘溫亦從此疑公，號召外兵，入清君側。公將何法對待呢？」三寸舌確是善掉。顥少斷多疑，聞可求言，果將原議取消，乃勸隆演任溫如舊。隆演也是個庸柔人物，一一依從。<br>　　既而行軍副使李承嗣，知可求有附溫意，暗中告顥。顥夜遣刺客入可求室，陰刺可求，虧得可求眼明手快，用物格刀，訊明來意，刺客謂由顥所遣，可求神色不變，即對刺客道：「要死就死，但須我稟辭府主，方可受刃。」刺客允諾，執刀旁立，可求操筆為書，語語激烈，刺客頗識文字，不禁心折，便道：「公系長者，我不忍殺公，但須由公略出財帛，以便覆命。」可求任他自取，刺客掠得數物，便去覆顥，但說可求已聞風遁去，但俟異日，顥亦只得靜待。<br>　　可求恐顥再行加害，忙向溫告變，力請先發制人，且謂左監門衛將軍鐘泰章，可與共事，溫遂使親將翟虔，邀泰章入室，與謀殺顥。泰章一力擔承，歸與壯士三十人，商定秘謀，刺臂流血，瀝酒共飲。翌晨起來，裝束停當，直入左牙都堂，正值顥升座視事，被泰章擲刀中腦，頓時倒斃。壯士一齊下手，殺死顥左右數十人。溫率右牙兵親來接應，左牙兵憚不敢動，當由溫宣言道：「張顥實行弒逆，按律當誅，今已誅死首惡，尚有餘黨未盡，無論左右牙兵，但能捕除逆黨，一概行賞！」左牙兵得此號令，踴躍而出，捕得紀祥等到來，由溫命推出市曹，處以極刑。<br>　　一面入白史太夫人，史氏惶恐失色，向溫泣語道：「我兒年幼，不勝重任，今禍變至此，情願自率家口，返歸廬州原籍，請公放我一條生路，也是一種大德呢。」可見她實是無能。溫逡巡拜謝道：「顥為大逆，不可不誅。溫豈敢負先王厚恩，願太夫人勿再疑溫，盡可放心！」史氏方才收淚，溫乃趨退。當時淮南人士，總道徐溫是楊氏忠臣，從前弒渥實未與聞，那知溫與顥實是同謀，不過顥為傀儡，轉被溫所利用，強中更有強中手，就是這事的注腳哩。總斷數語坐實溫罪。<br>　　溫既殺顥，遂得兼任左右牙都指揮使，軍府事概令取決。隆演不過備位充數，毫無主意。嚴可求升任揚州司馬，佐溫治理軍旅，修明紀律。支計官駱知祥，由溫委任財賦，綱舉目張，絲毫不紊。淮南人號為嚴、駱，很是悅服。溫原籍海州，少隨楊行密為盜，行密貴顯，倚為心腹，至是得握重權，嘗語嚴可求道：「大事已定，我與公等當力行善政，使人解衣安寢，方為盡職。否則與張顥一般，如何安民！」可求當然贊成，舉顥所行弊政，盡行革除，立法度，禁強暴，通冤滯，省刑罰，軍民大安。不沒善政。是善善從長之意。<br>　　溫乃出鎮廣陵，大治水師，用養子知誥為樓船副使，防遏昇州。知誥系徐州人，原姓李名&#26154;，幼年喪父，流落濠泗間，行密攻濠州，&#26154;為所掠，年僅八歲，卻生得頭角崢嶸，狀貌魁梧，行密取為養子，偏不為楊渥所容，乃轉令拜溫為義父，溫命名知誥。及長，喜書善射，沈毅有謀，溫嘗語家人道：「此兒為人中俊傑，將來必遠過我兒。」自是益加寵愛，知誥亦事溫惟謹。所以溫修治戰艦，特任知誥為副使，知誥果然稱職，經營舟師，整而且嚴。為南唐開國伏筆，故敘徐知誥較詳。<br>　　過了三月，撫州刺史危全諷，聯合撫、信、袁、吉各州將吏，進攻洪州。節度使劉威，遣使至廣陵告急，自與僚佐登城宴飲，佯示從容。全諷疑威有備，不敢輕進，但屯兵象牙潭，派人至湖南乞師。楚王馬殷見第四回。遣指揮使苑玫圍高安，遙作聲援。會廣陵派將周本，率七千人援洪州，倍道疾趨，逕抵象牙潭。全諷臨溪營柵，綿亙數十里。本隔溪佈陣，令羸卒挑戰，誘全諷兵追來。全諷輕進寡謀，想打他一個下馬威，便傾寨出追，不管好歹，麾眾渡溪，甫至半渡，那周本卻帶領銳卒，前來截擊。全諷始知中計，慌忙對仗，奈部眾已無行列，東奔西散，只剩得親卒數百人，保住全諷，又被周本兵圍住，殺斃無數，好容易衝開一條血路，奔回溪岸，才得登陸，兜頭碰著冤家，一聲大呼，竟將全諷嚇落馬下，活活的被他捉去。真不濟事。看官道是何人擒住全諷，原來就是周本，他見部兵圍住全諷，便覷隙過溪，截他歸路，可巧全諷奔回，掩他不備，遂得順手擒來。復乘勝攻克袁州，獲住刺史彭彥章。吉州刺史彭■，率眾奔湖南。信州刺史危仔倡，單騎奔吳越。湖南將苑玫，聞全諷被擒，撤去高安圍軍，正思引還，偏被淮南大將米志誠殺到，吃了一個敗仗，抱頭竄歸。江西復平，淮南無恙，小子正好續述河北軍情。<br>　　義昌節度使劉守文，因弟守光囚父不道，發兵聲討，偏偏連戰不勝，不得已用著重賄，向契丹借兵，見前回。契丹酋長阿保機，發兵萬人，並吐谷渾部眾數千，來援守文。守文盡發滄、德兩州戰士，得二萬餘人，與契丹吐谷渾兩軍會合，有眾四萬，出屯薊州。守光聞守文又至，也將幽州兵士，全數發出，親自督領，與乃兄相見雞蘇，爭個你死我活。陣方布定，契丹吐谷渾兩路鐵騎，分頭突入，銳氣百倍，守光部下，見他來勢甚猛，料知抵敵不住，便即倒退。守光也無法禁止，只好隨勢退下。守文見外兵得勝，也驟馬出陣，且馳且呼道：「勿傷我弟！」迂腐之至。語尚未絕，忽聽得颼的一聲。知是有暗箭射來，急忙勒馬一躍，那來箭正不偏不倚，射中馬首，馬熬痛不住，當然掀翻，守文亦隨馬倒地，倉猝中不知誰人，把他掖起，夾入肘下，疾趨而去，又仔細辨認，才曉得是守光部將元行欽。此時暗暗叫苦，也已無及了。<br>　　守光見行欽擒住守文，膽氣復豪，又麾兵殺回，滄、德軍已失主帥，還有何心戀戰，霎時大&#28291;。契丹吐谷渾兩路人馬，也被牽動。索性各走自己的路，一哄兒都去了。守光命部將押回守文，禁居別室，圍以叢棘，更督兵攻滄州。<br>　　滄州節度判官呂兗、孫鶴，推立守文子延祚為帥，登陴守禦。守光連日猛攻，終不能下，乃堵住糧道，截住樵彩，圍得他水泄不通，相持到了百日，城中食盡，鬥米值錢三萬，尚無從得購，人民但食堇泥，驢馬互啖騣尾。呂兗揀得羸弱男女，飼以騣面，乃烹割充食，叫作宰殺務，究竟人肉有限，不足餉軍，滿城枯骨累累，慘無人煙。孫鶴不得已輸款守光，擁延祚出降。守光入城，命將滄州將士家屬，悉數擄回幽州，連延祚亦帶了回去，留子繼威鎮義昌軍。派大將張萬進、週知裕為輔，鳴鞭奏凱，得意班師。全無人心。且遣使告捷梁廷，並代父乞請致仕。梁主溫准如所請，命仁恭為太師，養老幽州。封守光為燕王，兼盧龍、義昌兩軍節度使。義昌留守劉繼威，後為張萬進所殺，守光亦不能制。惟遣人刺死守文，佯為涕泣，歸罪刺客，把他殺死償命。又大殺滄州將士，族滅呂兗家，僅留孫鶴不殺。兗子琦年十五，被牽出市中，將要處斬。呂氏門客趙玉，急至法場大呼道：「這是我弟趙琦，誤投呂家，幸勿誤誅。」監刑官乃命停刑。玉挈琦逃生，琦足痛不能行，由玉負他奔竄，變易姓名，沿途乞食，得轉輾至代州。琦痛家門殄滅，刻苦勤學，始得自立。晉王存勗聞琦名，命署代州判官，並旌玉義，賜他金帛。小子有詩歎道：<br>　　幽父殺兄劉守光，朔方黑黯任倡狂，<br>　　尚餘一個忠誠僕，竊負遺孤義獨彰。<br>　　梁主溫既得服燕，遂欲乘勢並岐，遣大將劉知俊出兵，取得丹、延、鄜、坊四州，不意知俊竟起了變志，叛梁降岐。欲知他叛梁情由，容待下回聲明。<br>　　淮南之亂，首惡為張顥，徐溫其從犯也。顥既弒渥，而仍不得逞其志，是由嚴可求達權之效，迨與溫定謀，結鐘泰章，手刃逆顥，雖未免存右袒之心，使溫得避弒君之罪，然微溫不能除顥。顥豈長肯為隆演下乎？然則楊氏之猶得保存，固可求之力居多，本編歸功可求，良有以也。劉守光幽父不道，守文乞師外族，幸得少勝，此時苟得捕獲守光，雖誅之不為過，乃對眾號呼，願勿傷弟，以丈夫之義憤，忽變而為婦人之仁柔。一何可笑！卒之身為所縶，死逆弟手，天下之愚昧寡識者，無過守文，而守光之行同梟獍，喪盡天良，且自是益著矣。作者敘守光事，略略點染，而惡已盡露，是固有關世道之文，不得以斷爛朝報目之。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 五代史 </a>>> </font></td>
     <td width="60%" align=right><a href=3.htm>上一篇</a> &nbsp;&nbsp;&nbsp;&nbsp; <a href=5.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>