<html>
<head>
<title>開放文學--歷史通俗演義 - 五代史--第四十一回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 五代史 </a>>> </font></td>
     <td width="60%" align=right><a href=39.htm>上一篇</a> &nbsp;&nbsp;&nbsp;&nbsp; <a href=41.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第四十一回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>奉密諭王景崇入關　捏遺詔杜重威肆市</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說漢主劉知遠，傳見來婦，看官道婦人為誰？原來是重威妻宋國公主。公主入謁漢主，行過了禮，由漢主賜令旁坐，問及重威情形，公主道：「重威因陛下肇興，重見天日，不勝慶幸，但恐陛下追究既往，負罪難逃，所以一聞移鎮，慮蹈不測，適遼將又來監守，遂致觸犯天威，勞動王師，今願開城謝罪，令臣妾前來乞恩，望陛下網開一面，曲貸餘生！」漢主道：「朕信重威，重威尚不信朕麼？況朕已一再招降，奈何拒命！」公主道：「重威非敢抗陛下，實由虜將張璉，挾制重威，不使迎降。」雖是誑言，但欲為夫解免，不得不爾，閱者尚當為公主曲原。漢主道：「虜將獨不怕死麼？」公主道：「正為怕死，所以阻撓。」漢主沈吟半晌，方微笑道：「朕一視同仁，既赦重威，何不可赦張璉，煩汝入城回報，如果真心出降，不問華夷，一體赦免！」公主起身拜謝，辭別回城。<br>　　重威得公主傳語，轉告張璉，璉答道：「公可全生，璉難倖免，願守此城，以死為期！」倒是個硬漢。重威道：「糧食早盡，兵皆枵腹，看來是不能不降了，漢主謂一體赦免，諒不欺人，請君勿慮！」璉又道：「恐怕未必。」重威道：「我再遣次子弘璉，前去請求，能得一朝廷赦書，大家好安心出降了。」璉方才允諾，弘璉即出往漢營。過了半日，持到漢主手諭，許璉歸國。重威乃復遣判官王敏，先送謝表。旋即素服出降，拜謁漢主。漢主賜還衣冠，仍授檢校太師，守官太傅，兼中書令。大軍隨漢主入城，城內已餓殍載道，滿目蕭條。遼將張璉，亦來拜見，漢主忽瞋目道：「全城兵民，為汝一人，害得這般悽慘，汝可知罪否？」璉不意有此一詰，一時轉無從措詞。漢主便令推出斬首，復捕斬弁目數十人，天子無戲言，奈何背約！惟什長以下，放還幽州。遼眾無從報怨，將出漢境，大掠而去。樞密使郭威入帳，與漢主附耳數語，漢主即令他會同王章，按錄重威部下諸親將，一並拿下，悉數處斬。又將重威私資，及僚屬家產，抄沒充公，分賜戰士。重威似刀剜肉，無從呼籲，只好與妻孥相對，暗地流涕罷了。還是小事，請看後來。<br>　　漢主住鄴數日，下令還都，留高行周為鄴都留守，充天雄軍節度使。行周固辭，漢主語蘇逢吉道：「想是為著慕容彥超了，我當命他徙鎮泰寧軍，卿可為我諭意。」逢吉轉諭行周，行周乃受命留鄴。漢主且晉封行周為臨清王，即命杜重威隨駕還都。既歸大梁，加封重威為楚國公。重威平時出入，路人輒旁擲瓦礫，且擲且詈，虧得他臉皮素厚，還是禁受得起，但威風已盡掃地了。所有宋州一缺，不願再任重威，但令史弘肇兼鎮，毋庸細表。看似閒文，實補前回未了之文。<br>　　且說漢主劉知遠原籍，本屬沙陀部落，知遠以自己姓劉，改國號漢，強引西漢高祖，東漢光武帝，作為遠祖。當尊漢高為太祖，光武帝為世祖，立廟祭享，歷世不祧。高祖湍尊為文祖，妣李氏為明貞皇后，曾祖昂為德祖，妣楊氏為恭惠皇后，祖僎為翼祖，妣李氏為昭穆皇后，父琠為顯祖，母安氏為章懿皇后，共立四廟，與漢高祖光武帝並列，合成六廟。命太常卿張昭，釐定六廟樂章舞名。知遠以鄴都告平，入廟告祖，所有訂定樂舞，概令舉行，真個是和聲鳴盛，肅祀明禋。<br>　　不料皇子開封尹承訓，自助祭後，感冒風寒，逐日加劇。漢主因承訓孝友忠厚，明達政事，格外留心看護，多方醫治。怎奈區區藥物，不能挽回造化，竟於天福十二年十二月中，悠然而逝，年止二十六。漢主在太平宮舉哀，哭得涕泗滂沱，幾致暈去。經左右極力勸慰，勉強收淚，親視棺殮，追封魏王，送歸太原安葬。此子若存，劉氏不至遽亡。嗣是常帶悲容，少樂多優，一代梟雄，又將謝世。<br>　　蹉跎過了殘年，便是元旦，漢主因身軀未適，不受朝賀，自在宮中調養。轉眼間已過四天，病體少痊，乃出宮視朝，改天福十三年為乾祐元年，頒詔大赦。越數日，易名為昺，晉封馮道為齊國公，兼官太師。兵部遞上奏牘，報稱鳳翔節度使侯益，與晉昌節度使趙匡贊，叛國降蜀，蟠踞關中，請速派將往討云云。漢主聞變，即命右衛大將軍王景崇，將軍齊藏珍，調集禁兵數千，往略關西。<br>　　原來蜀主孟昶，嗣知祥位，除去強臣李仁罕、張業，國內太平，十年無事。遼主滅晉，晉雄武節度使何重建，舉秦、成、階三州降蜀。見三十七回。蜀主昶遂欲吞並關中。遣山南西道節度使孫漢韶等，攻下鳳州。適晉昌軍節度使趙匡贊，聞杜重威得罪，恐自己亦未必保全，索性向蜀投降，別圖富貴。遂派人奉表蜀主，乞遣兵援應長安，即晉昌軍。兼略鳳翔。蜀主甚喜，即命中書令張虔&#38026;，為北面行營招討安撫使，宣徽使韓保貞為都虞侯，率兵五萬，道出散關。又飭何重建為副使，領部眾出隴州，與張虔&#38026;等會師，同趨鳳翔。一面令都虞侯李廷珪，統兵二萬出子午谷，為長安聲援。<br>　　鳳翔節度使侯益，接得偵報，知蜀主大舉入侵，驚慌的了不得。正擬拜表告急，忽來了雄武軍弁吳崇惲，遞入何重建手書，並附蜀樞密使王處回招降文，內容大意，無非是曉示利害，勸益歸蜀，益恐待援不及，不如依書乞降，免得驚惶。遂繳出地圖兵籍，使吳崇惲帶還，附表請平定關中，且貽書趙匡贊，約為犄角互相幫扶。偏趙匡贊狐疑未定，復聽了判官李恕，仍然上表漢廷，自請入朝。東倒西歪，比牆頭草且勿如。<br>　　這李恕本是趙延壽幕僚，延壽令佐匡贊，為晉昌軍節度判官，當匡贊降蜀時，恕已出言諫阻，匡贊不從，至是復極諫道：「燕王入胡，本非所願，今漢家新得天下，方務招懷，若謝罪歸朝，必能保全爵祿，入蜀恐非良策哩，蹄涔不容尺鯉，願公三思，毋貽後悔！」匡贊聽了，很覺有理，因遣恕入朝謝罪，情願面覲漢主，聽受處分。漢主問恕道：「匡贊何故附蜀？」恕答道：「匡贊以身受虜言，父在虜廷，恐陛下未肯俯諒，所以附蜀求生。臣一再諫諍，謂國家必應存撫，匡贊亦自知悔悟，故遣臣來祈哀！」漢主道：「匡贊父子，本吾故交，不幸陷虜。今延壽方墜檻阱，我何忍再害匡贊呢？汝可返報匡贊，不必多疑，盡可來朝！」恕拜謝而去。<br>　　嗣得侯益表章，也與匡贊一般見解，謝罪請朝。時王景崇尚未啟行，漢主召入臥內，密諭景崇道：「趙匡贊、侯益，雖俱來請朝，未知他有無詭計，汝率兵西去，當密觀動靜！他若真心入朝，不必過問，倘或遷延觀望，汝可便宜從事，勿墮狡謀！」景崇應聲遵旨，即日啟行，西赴長安。<br>　　趙匡贊恐蜀兵馳至，轉難脫身，不待李恕返報，便離長安，趨入大梁。途次與李恕接著，得知漢主諭言，益放心前行。復與景崇晤談，景崇亦讓他過去，自率兵逕謁長安。才入長安城中，軍報已陸續到來，統說蜀兵已入秦州，就要來攻長安。景崇因隨兵不多，恐未足敵蜀，忙發本道兵馬，及趙匡贊牙兵千餘人，同拒蜀人。又慮匡贊牙兵，或有叛亡等情，意欲黥字面中，使不得逞。當下與齊藏珍商議，藏珍尚不甚贊成，那牙兵將校趙思綰，已入請黥面，為部兵倡。景崇當然心喜。藏珍待思綰退出，私語景崇道：「思綰面帶殺氣，恐非良將，況黥面命令，尚未發出，他即先來面請，越是諂諛，越是狡詐，此人萬不可恃，速除為宜！」甚是，甚是。景崇搖首道：「無罪殺人，如何服眾！」遂不從藏珍計議，自督兵往堵蜀軍。<br>　　蜀將張廷珪，正自子午谷出師，探得匡贊入朝音信，便欲引歸。不意景崇突至，險些兒措手不及，倉猝對敵，已被景崇麾兵入陣，衝破中堅，沒奈何且戰且行，奔回至十里外，才免追襲。手下兵士，已傷亡至數千名，懊喪而去。侯益聞景崇得勝，廷珪敗還，自然順風使帆，決計拒蜀。蜀帥張虔&#38026;行至寶雞，略悉侯益反覆情形，便與諸將會商。或主進，或主退，弄得虔&#38026;無可解決，只好按兵暫住。忽聞漢將王景崇，召集鳳翔、隴、邠、涇、鄜、坊各兵，紛紛前來，嚇得魂不附體，急忙引兵夜遁。及景崇追到散關，蜀兵已奔入關中，只剩得後隊四百人，被景崇一鼓擄歸。<br>　　景崇兩次告捷，朝命景崇兼鳳翔巡檢使，因即引兵至鳳翔。侯益開門迎入，與景崇談入朝事，語帶支吾。景崇未免動疑，即派部軍分守諸門，再伺侯益行止。驀然間接到朝旨，御駕升遐，皇次子承祐即皇帝位，不由的心下一動，倒有些躊躇起來。小子且慢敘景崇意見，先將漢主臨崩大略，演述出來。順事敘入，而文法獨奇。<br>　　漢主劉知遠，自長子承訓歿後，感傷成疾，屢患不豫。虧得參苓補品，逐日服餌，才支撐了一兩月。乾祐元年正月終旬，病體加重，服藥無靈，乃召宰相蘇逢吉，樞密使楊邠、郭威，入受顧命。還有都指揮使史弘肇，雖命他兼鎮宋州，卻是在都遙制，所以亦得奉召。四大臣同入御寢，見漢主病已大漸，俱作愁容，漢主顧諭道：「人生總有一死，死亦何懼。但承訓已歿，承祐依次當立，朕慮他幼弱，後事一切，不得不囑托諸卿！」四人齊聲道：「敢不效力！」漢主又長歎道：「眼前國事，尚無甚危險，但須善防杜重威！」說到威字，喉中如有物梗住，不能出聲。四人慌忙趨退，請後妃、皇子等送終。<br>　　未幾即發哀聲，當由蘇逢吉趨入道：「且慢！且慢舉哀！皇帝有要旨傳下，須立刻辦了，方可發喪。」後妃等未識何因，只因逢吉身任首相，且是顧命中第一個大臣，料他必有要圖。當即停住了哀，令他出辦。逢吉退出，見楊邠、郭威等，已擬好詔敕。即飭侍衛帶領禁軍，往拿杜重威及重威子弘璋、弘璉、弘璲。重威在私第中，安然坐著，毫不預防，至禁軍入門，倉皇接詔，甫經下跪，那冠帶已被禁軍褫去。且聽侍衛宣詔道：<br>　　杜重威猶貯禍心，未悛逆節，梟首不改，虺性難馴。昨朕小有不安，罷朝數日，而重威父子，潛肆凶言，怨謗大朝，煽惑小輩。今則顯有陳告，備驗奸期，既負深恩，須置極法。其杜重威父子，並令處斬。所有晉朝公主及外親族，一切如常，仍與供給。特諭。<br>　　重威聽罷，魂飛天外，急得帶哭帶辯。偏侍衛絕不留情，即令禁軍縛住重威，並將他三子拿下，一並牽出，連他妻室宋國公主，都不使訣別。匆匆驅至市曹，已有監刑官待著，指麾兩旁劊子手，趨至重威父子身旁，拔出光芒閃閃的刀兒，剁將過去，只聽得有三四聲，重威父子的頭顱，皆已墮落。父子同時入冥府，未始非天倫樂事。遺骸陳設通衢，都人士在旁聚觀，統激起一腔義憤，或詬罵，或蹴擊，連軍吏都禁遏不住。霎時間成為肉泥，幾無從辨認了。該有此報，但至此始見伏法，已不免為失刑。<br>　　重威既誅，方為故主發喪。並傳出遺制，封皇子承祐為周王，即日嗣位，朝見百官，然後舉哀成服。先是漢主劉知遠欲改年號，宰臣進擬乾和二字。御筆改為乾祐，適與嗣主名相同，當時目為預征，所以後來沿稱乾祐，不復改元。太常卿張昭，擬上先帝諡法，稱為睿文聖武昭肅孝皇帝，廟號高祖，嗣葬睿陵。統計劉知遠稱帝，未滿一年，不過時已易歲，歷史上算做二年，享年五十四歲。<br>　　承祐既立，尊母李氏為皇太后，頒詔大赦，號令四方。關中接得詔書，王景崇躊躇未定，便是為處置侯益的問題。侯益非常狡黠，為景崇所疑。或勸景崇殺益，景崇歎道：「先帝原許我便宜行事，但諭出機密，恐嗣皇帝未曾聞知，我若殺益，轉近專擅。況赦文已下，更覺難行，我只好密奏朝廷，再作計較。」主見已定，便草密疏奏請，疏未繕發，那侯益已私離鳳翔，星夜入都去了。景崇不禁大悔，甚至自詬不休。<br>　　這侯益卻是機變，一入都門，便詣闕求見。嗣主承祐，問他何故引入蜀軍？益並不慌忙，反從容答道：「蜀兵屢寇西陲，臣意欲誘他入境，為聚殲計。」承祐不由的嗤了一聲，令益退出。似乎有些識見。益見嗣主形態，倒也自危，幸喜家資富厚，好仗那黃白物，運動相臣。金銀是人人喜歡，宰相以下，得了他的好處，那有不替他說項。你吹噓，我稱揚，究竟承祐年未弱冠，也道是前日錯疑，即授益為開封尹，兼中書令。益又賄通史弘肇等，讒構景崇，說他如何專恣，如何驕橫。承祐不得不信，派供奉官王益至鳳翔，征趙匡贊牙兵詣闕。<br>　　趙思綰很是不安，復由景崇激他數語，越覺心慌，既隨王益啟行，到了半途，語同黨常彥卿道：「小太尉已落人手，我等若至京師，自投死路，奈何奈何！」小太尉指趙匡贊。彥卿道：<br>　　「臨機應變，自有方法，願勿再言！」<br>　　越日行抵長安，長安已改號永興軍。節度副使安友規，巡檢使喬守溫，出迎王益，置酒客亭。思綰入請道：「部下軍士，已在城東安駐。惟將士家屬，多在城中，意欲暫時入城，挈眷出宿城東。」友規不知是計，且見思綰並無鎧仗，樂得做個人情，應允下去。思綰便引弁目馳入西門，適有州校坐守門側，腰劍下懸，為思綰所注目，突然趨進，順手奪劍，挺刃一揮，剁落州校頭顱。州校真是枉死。當下顧令黨羽，一齊動手，急切裡無從得械。便向附近覓得白梃，左橫右掃，擊死門吏十餘人，遂把城門闔住，自入府署劈開武庫，取出甲仗，分給部眾，把守各門。友規等在外聞變，驚惶失措，不待飲畢，便已溜去。朝使王益，也逃之夭夭，不知去向。思綰據住城池，募集城中少年，得四千餘人，繕城隍，葺樓堞，才經十日，守具皆備。王景崇不知聲討，反諷鳳翔吏民上表，請令自己知軍府事。正是：<br>　　功業未成先跋扈，嫌疑才啟即猖狂。<br>　　欲知漢廷如何處置，容至下回說明。<br>　　漢主劉知遠，殺張璉而赦杜重威，賞罰不明，無逾於此。璉不過一虜將耳。既已請降，撫之可也，縱之亦可也。誘使降順，突令處斬，是為不信，是為不仁。重威引虜亡晉，罪已難逃﹔況復叛復靡常，負惡益甚，不殺果胡為者？彼侯益、趙匡贊之忽叛忽服，亦無非藐視漢威，同兒戲耳。迨知遠已殂，始由蘇逢吉等捏稱遺詔，捕誅重威。所頒詔文，實是無端架誣，不足為重威罪。罪可殺而殺非其道，猶之失刑也。前過寬，後過暴，何怪三叛之又復連兵乎。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 五代史 </a>>> </font></td>
     <td width="60%" align=right><a href=39.htm>上一篇</a> &nbsp;&nbsp;&nbsp;&nbsp; <a href=41.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>