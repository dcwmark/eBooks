<html>
<head>
<title>開放文學--歷史通俗演義 - 五代史--第五十八回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 五代史 </a>>> </font></td>
     <td width="60%" align=right><a href=56.htm>上一篇</a> &nbsp;&nbsp;&nbsp;&nbsp; <a href=58.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第五十八回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>楚北鏖兵闔城殉節　淮南納土奉表投誠</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說唐將郭廷謂守住濠州，因聞周主北還，潛率水軍至渦口，折斷浮梁，又襲破定遠軍營，周武寧節度使武行德，猝不及防，竟將全營棄去，孑身逃免。廷謂報捷金陵，唐主擢廷謂為滁州團練使，兼充淮上水陸應援使。獨周主接得敗警，按律定罪，降武行德為左衛將軍，又追究李繼勳失寨罪名，見五十五回。降為右衛將軍。<br>　　周主本生父柴守禮，以太子少保光祿卿致仕，常與前許州行軍司馬韓倫，游宴洛陽。韓倫系令坤父，也是一個大封翁，守禮更不必說。兩人恃勢恣橫，洛人無敢忤意，競以阿父相呼。<br>　　一日，與市民小有口角，守禮竟麾動家丁，格死數人。韓倫也在旁助惡，毆詈不休。市民不甘枉死，激動公憤，即向地方官起訴。地方官覽這訴狀，嚇得瞠目伸舌，不敢批答，只好挽人調處，曲為和解。那柴、韓二老，怎肯認過？市民亦不願罷休，索性叩閽訟冤。當時周廷對待守禮，雖未明言為天子父，但元舅懿親，聲勢亦大，當時接得冤訴，無人敢評論曲直，只有上達宸聰。周主顧念本生，把守禮略過一邊，惟查究韓倫劣跡，嗣聞韓倫干預郡政，武斷鄉曲，公私交怨，罪惡多端，乃命刑官定讞，法當棄市。韓令坤伏闕哀求，情願削職贖罪，乃只奪韓倫本身官爵，流配沙門島。令坤任官如故，守禮不復論罪。守禮為周主生父，似難坐罪，惟枉法全恩，亦屬非是，此亦一瞽瞍殺人之案。誤在周主未知迎養，致有此弊。<br>　　內供奉官孫延希，督修永福殿，役夫或就瓦中啖飯，用柿為匕，不意為周主所見，責延希虐待役夫，叱出處死，並黜退御廚使董延勛，副使張皓等。左庫藏使符令光，歷職內廷，素來清慎。至是周主又欲南征，敕令光督制軍士袍襦，限期辦集。令光不能如限，又有敕處斬。宰相等入廷救解，周主拂衣入內，不願從諫，令光竟戮死都市。為這二案，都人代為呼冤。周主亦嘗追悔，但素性暴躁，一或忤旨，便欲加刑。虧得皇后符氏，從中解勸，還算保全不少。<br>　　顯德四年十一月，又欲出征濠、泗，符後以天氣嚴寒，力為諫阻。周主執意不從，累得符後抑鬱成疾，飲食少進。周主不遑內顧，命王樸為樞密使，仍令留守東京，自率趙匡胤等出都，倍道至鎮淮軍。五鼓渡淮，直抵濠州城西，濠州東北十八里，有一巨灘，唐人在灘上立柵，環水自固。周主使內殿直康保裔，乘著橐駝，率軍先濟，趙匡胤為後應。保裔尚未畢渡，匡胤已躍馬入水，截流而進。騎兵追隨恐後，霎時間盡登灘上，攻入敵柵。柵內守兵，措手不及，紛紛&#28291;散，遂得拔柵通道，逕至濠州城下。<br>　　李重進早攻濠州南關，連日不下，忽聞御駕復來督師，大眾奮勇百倍，或緣梯，或攀堞，不到半日，已攻入南關城。城東復有水寨，與城中作為犄角，王審琦奉周主命，領兵搗入，也將水寨據住。城北尚屯敵船數百艘，船外植木，防遏周軍，周主命水師拔木進攻，縱火焚敵，敵船不能撲滅，被毀去七十餘艘，餘船遁去。<br>　　濠州諸防，種種失敗，只剩得斗大孤城，如何保守？郭廷謂想出一法，遣人至周營上表，但說臣家屬留居江南，今若遽降，必至夷族，願先著人至金陵稟命，然後出降。周主微笑道：「他無非是緩兵計，想往金陵乞援。朕亦不妨允他，等他援兵到來，一鼓殲滅，管教他死心塌地，舉城出降了！」料事如神。遂留兵濠州城下，自移軍往攻泗州。行至&#28067;水東，遇著敵船，大約又有數百艘。當下水陸夾擊，斬首五千餘級，降卒二千餘人，因即鼓行而東，所至皆下。趙匡胤為前鋒，直薄泗州，焚南關，破水寨，拔月城。泗州守將范再遇，驚慌的了不得，即開城乞降。匡胤入城，禁止擄掠，秋毫無犯，州民大悅，爭獻芻粟犒軍。周主自至城下，再遇迎謁馬前，受命為宿州團練使，拜謝而去。匡胤出奏周主，報稱全城安堵，周主乃不復入城，分三道進兵。匡胤率步騎自淮南進，自督親軍從淮北進，諸將率水軍由中流進。<br>　　淮濱因戰爭日久，人不敢行，兩岸葭葦如織，且多泥淖溝塹。周軍乘勝長驅，踴躍爭趨，幾忘勞苦。沿途與唐兵相值，且戰且進，金鼓聲達數十里。行至楚州西北，地名清口，有唐營駐紮，保障楚州，由唐應援使陳承昭扼守。趙匡胤溯淮而上，夤夜襲擊，搗入唐營，陳承昭不及預備，慌忙逃生。匡胤入帳，不見承昭，料他從帳後遁去，急急追趕，馬到擒來，所有清口唐船，除焚蕩外，尚得三百餘艘，將士除殺溺外，收降七千人，淮上唐艦，掃得精光，周水軍出沒縱橫，毫無阻礙。<br>　　濠州守將郭廷謂，曾遣使至金陵乞援，及使人返報，謂當促陳承昭援泗，所以閉城待著。不料承昭被擒，全軍覆沒，廷謂無法可施，只得依著周主命令，送呈降表。當令錄事參軍李延鄒起草。延鄒勃然道：「城存與存，城亡與亡，這是人臣大義，奈何靦顏降敵！」廷謂道：「我非不能效死，但滿城生靈，無辜遭戮，我實未忍。況泗州已降，清口覆軍，區區一城，如何保全，不如通變達權，屈節保民，願君勿拘拘小節！」此語亦聊自解嘲。延鄒擲筆道：「大丈夫終不負國，為叛臣作降表！」擲地作金石聲。廷謂大怒，拔劍相逼道：「汝敢不從我命麼？」延鄒道：「頭可斷，降表不可草！」言未畢，已被廷謂把劍一揮，頭落地上。濠州尚有戍兵萬人，糧數萬斛，廷謂舉城降周，全城兵糧，俱為周有。<br>　　周主因泗州已降，不必後顧，當然大喜，敕授廷謂為亳州防禦使，另派將吏駐守，自往楚州攻城。廷謂馳謁行幄，周主語廷謂道：「朕南征以來，江南諸將，敗亡相繼，獨卿能斷渦口浮梁，破定遠寨，也可算是報國了。濠州小城，怎能持久，就使李璟自守，亦豈足恃！卿可謂知幾。現命卿往略天長，卿可願否？」廷謂便稱願往，周主即令自率所部，往攻天長。再遣鐵騎右廂都指揮使武守琦，率數百騎趨揚州。甫至高郵，揚州守將，已毀去官府民廬，驅人民渡江南行，及守琦入揚州城，已是空空洞洞，成了一片瓦礫場，此外只剩十餘人。不是老病，就是殘疾，死多活少，未便遠行，因此還是留著。守琦付諸一歎，據實奏聞。<br>　　周主仍命韓令坤往撫揚州，招緝流亡，權知軍府事宜，又派兵將拔泰州，陷海州。惟楚州防禦使張彥卿，與都監鄭昭業，硬鐵心腸，彷彿壽州的劉仁贍。周主親御旗鼓，連日攻撲，城外廬舍，掃盡無遺，更發州民鑿通老鸛河，引戰艦入江，水陸夾擊楚州城。炮聲震地，鼓角喧天，彥卿絕不為動，惟與鄭昭業同心堵御，視死如歸。彥卿子光祚，隨父登城，望見周軍勢盛，城中危在旦暮，乃泣諫彥卿道：「敵強我弱，萬難支持，城外又無一人來援，看來徒死無益，不如出降。」彥卿不答一詞，旁顧諸將道：「那裡有敵軍來攻，汝等可望見否。」諸將側身他顧，光祚亦掉頭瞧著，不防彥卿拔出腰劍，竟向光祚頂後劈去，砉然一聲，首隨刀落。諸將聞有劍聲，慌忙轉視，但見一顆血淋淋的頭顱，已在城上擺著，禁不住大家咋舌！彥卿卻泣語諸將道：「這是彥卿愛子，勸彥卿降敵，彥卿受李氏厚恩，義不苟免。這城就是我死所哩！諸君畏死欲降，盡可從便，但不得勸我，若勸我出降，請視我子首級！」仁贍殺子，彥卿亦殺子，可謂無獨有偶。諸將皆感泣思奮，莫敢言降。<br>　　苦守至四十日，猛聽城外一聲怪響，好似天崩地塌一般。城上守卒，騰入天空，城牆坍陷至數十丈，那時堵不勝堵，周軍從城缺殺入，一擁進來。原來周主督攻月餘，焦躁異常，乃命軍士鑿城為窟，內納火藥，引以為線，線燃藥發，把城轟坍，城遂被陷。彥卿尚結陣城內，誓死巷鬥，戰到日暮，殺得槍折刀缺，尚未肯休。既而退至州廨，矢刃俱盡，彥卿舉繩&#29248;搏鬥，猶格斃周軍數十人，自身亦受了重傷，便大呼道：<br>　　「臣力竭了！」遂自刎而死。<br>　　鄭昭業為周將所殺，餘眾千數百人，個個戰死，無一生降。周軍亦傷亡不少。周主大怒，下令屠城，自州署以及民舍，俱付一炬，吏民死了萬餘人。周主身死國亡，未始非由此所致。趙匡胤搜誅彥卿家屬，男女多死，惟留一彥卿少子光祐，謂是忠臣遺裔，不當盡殲。俟屠城已畢，方入奏周主，請留彥卿一脈，為臣教忠。周主怒氣已平，乃准如所請。復令修築城垣，募民實城。仍須百姓，何必盡屠。<br>　　嗣接郭廷謂奏報，唐天長軍使易贇，已舉城歸順，周主仍令贇為刺史。自發楚州，轉趨揚州。韓令坤迎入城內，城乏居民，滿目蕭條。周主見城內空虛，特命在故城東南隅，另築小城，俾便駐守。未幾又接黃州刺史司超捷報，謂與控鶴指揮使王審琦，敗舒州軍，擒唐刺史施仁望，於是淮右粗平。<br>　　周主出巡泰州，復至迎鑾鎮，進攻江南，臨江遙望。見有敵艦數十艘，停泊江心，即命趙匡胤帶著戰船，前往攻擊。敵艦不敢迎戰，望風退去。匡胤直抵南岸，毀唐營柵，乃收軍駛回。越日，周主又遣都虞侯慕容延&#38026;，右神武統軍宋延渥，水陸並進，沿江直下。延&#38026;至東■州，大破唐兵，江南大震。<br>　　先是江南小兒，遍唱檀來。人不知為何因，頗以為怪。至周師入境，先鋒騎兵，皆唱蕃歌，首句即為「檀來也」三字，才識童謠有驗，益加恟懼。<br>　　是時已為周顯德五年三月，即唐主璟中興元年。唐主嗣位，年號保大，是年已為保大十六年，改稱中興元年。唐主聞周軍臨江，恐即南渡，又恥降號稱藩，意欲傳位皇弟景遂，令他出面求和。景遂本為皇太弟，至是上表辭位，略言不能扶危，自願出就外藩。齊王景達，因出師敗還，辭元帥職。唐主乃改封景遂為晉王，兼江南西道兵馬元帥，景達為浙西道元帥，兼潤州大都督。立皇子燕王弘冀為太子，參治朝政，派樞密使陳覺，奉表至迎鑾鎮，謁見周主，貢獻方物，且請傳位太子，聽命中朝。<br>　　周主諭覺道：「汝主果誠心歸順，何必傳位？且江北郡縣，尚有廬、舒、蘄、黃四州，及鄂州漢陽、■川二縣，未曾歸我，如欲乞和，即須獻納，方可開議！」覺叩伏案前，不敢違命。但言當遣還隨員，再取表章。周主道：「朕欲取江南，亦非難事，不特我軍鼓勇爭先，戰勝攻取，就是荊南、吳越，也助順討逆，來請師期。」說至此，即檢出二表，取示陳覺。覺一一接閱，一表是荊南高保融，奏稱本道舟師，已至鄂州，一表是吳越王錢弘俶，奏稱已發戰棹四百艘，水軍一萬七千人，停泊江岸，候命進止。兩表閱罷，覺愈加驚惶，且見迎鑾鎮一帶，戰舶如林，兵戈如蟻，大有氣吞江南的形狀，不由的形神觳觫，磕了無數響頭，再四乞哀。鬼頭鬼腦，不愧為五鬼之一。周主方道：「汝速遣人取表，割獻江北，朕得休便休，也不定要汝江南了。」覺拜謝而退，立遣隨員還金陵，盛說周主聲威，宜速割江北，還可保全江南。<br>　　唐主不得已，乃再遣閤門承旨劉承遇，至迎鑾鎮，願將廬、舒、蘄、黃四州，及鄂州漢陽、■川二縣，盡行奉獻。惟乞海陵鹽監，仍屬江南，周主不許。經承遇苦苦哀求，請歲結贍軍鹽三十萬石，方邀允准。此外如奉周正朔，歲輸土貢等款，亦由陳覺、劉承遇等承認，周主乃許令罷兵，且頒詔江南道：<br>　　　皇帝恭問江南國主無恙，使人至此，奏請分割舒、廬、蘄、黃等州，畫江為界，朕已盡悉。頃逢多事，莫通玉帛之歡，適自近年，遂構干戈之役，兩地之交兵未息，蒸民之受弊斯多。日昨再辱使人，重尋前意，將敦久要，須盡縷陳。今者承遇爰來，封函復至，請割州郡，仍定封疆，猥形信誓之辭，備認始終之意，既能如是，又復何求！邊陲頓靜於煙塵，師旅便還於京闕，永言欣慰，深切誠懷。其常、潤一帶，及沿江兵棹，今已指揮抽退﹔兼兩浙、荊南、湖南水陸兵士，各令罷兵，以踐和約。言歸於好，共享承平，朕有厚望焉！<br>　　陳覺、劉承遇，既得求成，乃向周主處辭行。周主又語覺道：「傳位一事，盡可不必，朕有手書，煩汝轉達汝主便了。」隨即取書給覺，覺與承遇，復拜謝而去。還至金陵，將周主原書呈與唐主。書中寫著：<br>　　　別睹來章，備形縟旨，敘此日傳讓之意，述向來高尚之懷。仍以數歲已還，交兵不息，備論追悔之事，無非克責之辭，雖古人有引咎責躬，因災致懼，亦無以過此也。況君血氣方剛，春秋甚富，為一方之英主，得百姓之歡心。即今南北才通，疆埸甫定，是玉帛交馳之始，乃干戈載戢之初，豈可高謝君臨，輕辭世務！與其慕希夷之道，曷若行康濟之心。重念天災流行，分野常事，前代賢哲，所不能逃。苟盛德之日新，則景福之彌遠。勉修政務，勿倦經綸，保高義於初終，垂遠圖于家國。流芳貽慶，不亦美乎！特此諭意，君其鑒之！<br>　　周主既遣還陳覺等人，乃詔吳越、荊南軍各歸本道，賜錢弘俶犒軍帛二萬匹，高保融帛一萬匹，命就廬州置保信軍，簡授右龍武統軍趙匡贊為節度使，自從迎鑾鎮還揚州。唐主又遣同平章事馮延己，給事中田霖，為江南進奉使，獻入犒軍銀十萬兩，絹十萬匹，錢十萬貫，茶五十萬斤，米麥二十萬石，附以表文。略云：<br>　　　臣聞孟津初會，仗黃鉞以臨戎，銅馬既歸，推赤心而服眾。皇帝量包終古，德合上元，以其執迷未復，則薄賜徂征﹔以其向化知歸，則俯垂信納。仰荷含容之施，彌堅傾附之念。然以淮海遐陬，東南下國，親勞玉趾，久駐王師，以是憂慚，不遑啟處。今既六師返旆，萬乘還京，合申解甲之儀，粗表充庭之實。望風陳款，不盡依依。<br>　　延己等既至揚州，呈入表文，接連又遣汝郡公徐遼，客省使尚全，恭上買宴錢二百萬緡。又有一篇四六表文，有云：<br>　　　伏以柏梁高會，展極居尊，朝臣咸侍於冕旒，天樂盛張於金石，莫不競輸寶瑞，齊獻壽杯。而臣僻處偏隅，回承睠顧，雖心存於魏闕，奈日遠於長安，無由覲咫尺之顏，何以罄勤拳之意！遂令戚屬躬拜殿廷，納忠則厚，致禮則微，誠慚野老之芹，願獻華封之祝。<br>　　周主連得二表，特在行宮賜宴。馮延己、田霖、徐遼、尚全，一並列座。遼代唐主李璟捧上壽觴，並進金酒器御衣犀帶金銀錦綺鞍馬等物，周主亦各有贈賜。宴畢辭去，車駕乃啟程還京。詔進侍衛諸軍及諸道將士官階，優給行營將士，追恤臨陣傷亡各家屬，子孫並量材錄用。新得淮南十四州六十縣，所欠賦稅，並准蠲免。即授唐將馮延魯為太府卿，充江南國信使，並以衛尉少卿前唐使鍾謨為副，令齎國書及本年曆書，還赴江南，並賜唐主御衣玉帶，及錦綺羅穀共十萬匹，金器千兩，銀器萬兩，御馬五匹，散馬百匹，羊三百匹，犒軍帛千萬匹。<br>　　唐主李璟得書，乃去帝號，自稱國主，用周顯德年號，一切儀制，皆從降損﹔並因周信祖廟諱為璟，即郭威高祖，見前文。特將本名除去偏旁，易名為景。再遣馮延魯、鍾謨至周都，奉表謝恩。周主命在京師置進奏院，館待來使，更升任延魯為刑部侍郎，謨為給事中，仍遣歸江南。小子有詩詠道：<br>　　連年爭戰苦兵戈，割地稱臣始許和﹔<br>　　我為淮南留一語，國衰只為佞臣多！<br>　　此外尚有俘獲唐將，亦陸續放還，俟至下回開篇，再行詳敘。<br>　　周師入淮，勢如破竹，各城多望風乞降，其能為國捐軀者，除孫晟、劉仁贍外，尚有李延鄒之不草降表，及張彥卿等之千人皆死。雖曰無補，忠足尚焉。彥卿殺子，見諸趙鼎臣《竹隱畸士集》，子可殺，君不可負，大義滅親，臣節凜然。說者或譏其愚忠，夫時當五季，綱紀淪亡，得張彥卿等之秉節不撓，實足羽翼名教。即曰近愚，愚亦不可及矣。否則如陳覺、馮延己等，匍匐乞哀，割地不知惜，屈節不知羞，偷生畏死，甘為奴隸，國家亦烏用此庸臣為耶！唐主璟之任用非人，以致蹙國降號，是乃所謂愚夫也已。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 五代史 </a>>> </font></td>
     <td width="60%" align=right><a href=56.htm>上一篇</a> &nbsp;&nbsp;&nbsp;&nbsp; <a href=58.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>