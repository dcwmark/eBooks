<html>
<head>
<title>開放文學--歷史通俗演義 - 五代史--第二十七回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 五代史 </a>>> </font></td>
     <td width="60%" align=right><a href=25.htm>上一篇</a> &nbsp;&nbsp;&nbsp;&nbsp; <a href=27.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第二十七回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>嘲公主醉語啟戎　援石郎番兵破敵</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說王繼鵬弒父殺弟，並將仇人一並處死，喜歡的了不得，遂假傳皇太后命，即日監國。到了晚間，沒一人敢生異議，便登了帝座，召見群臣。群臣皆俯伏稱賀。繼鵬改名為昶。冊李春燕為賢妃。命李仿判六軍諸衛事。仿為弒君首惡，心常自疑，多養死士，作為護衛。繼鵬恐他復蓄異謀，密與指揮使林延皓計議，托名犒軍，大享將士，暗中布著埋伏，專候李仿進來，順便下手。仿昂然直入，趨至內殿，猝遇伏甲突出，將他拿下，立即梟斬。當下闔住內城，嚴防外亂，並將仿首懸示啟聖門外，揭仿弒君弒後，及擅殺繼韜等罪狀。仿部眾不服，攻應天門，未能得手，轉焚啟聖門，由林延皓率兵拒守，也不得逞。但將仿首取去，東奔吳越。<br>　　繼鵬聞亂兵&#28291;去，心下大悅，當命弟繼嚴權判六軍諸衛，用六軍判官葉翹為內宣徽使，追號父鏻即延鈞，見前。為惠宗皇帝，發喪安葬，改元通文。尊皇太后黃氏為太皇太后，進冊李春燕為皇后。繼鵬本有妻李氏，自得了春燕，將妾作妻，正室反貶入冷宮。春燕好淫工媚，善伺主意，繼鵬非常寵愛，坐必同席，行必同輿，別造紫微宮，專供春燕遊幸，繁華奢麗，且過東華。好算跨灶。春燕所言，繼鵬無不允從。內宣徽使葉翹，博學質直，本為福邸賓僚，繼鵬待以師禮，多所裨益。及入為宣徽使，反致言不見用，翹固請辭職，卻屢承慰留。既而為李後事，上書切諫，惹動繼鵬怒意，援筆批答道：「一葉隨風落御溝！」是古今批語中所罕有。遂放翹歸水泰原籍，翹幸得壽終。<br>　　這且慢表，且說河東節度使石敬瑭，既抵晉陽，尚恐為朝廷所忌，陰圖自全，常稱病不理政事。有二子重英、重裔，留仕都中，重英任右衛上將軍，重裔為皇城副使，皆受敬瑭密囑，偵探內事。兩人賄托太后左右，每有所聞，即行傳報。所以唐主從珂，與李專美、李崧、呂琦、薛文遇、趙廷■等，日夕密談，無不探悉。適契丹屢寇北邊，禁軍多屯戍幽州。敬瑭乃與幽州節度使趙德鈞，聯名上表，乞請增糧。有詔借河東菽粟，及鎮州輸絹五萬匹，出易糧米。特派鎮、冀二州車千五百乘，運糧至幽州戍所。敬瑭復自率大軍，出屯忻州。<br>　　是時天旱民饑，百姓既苦乏食，又病傜役。敬瑭督促甚急，未免怨聲載道。湊巧唐廷遣使到來，賜給敬瑭軍夏衣，軍士急呼萬歲，聲澈全營。敬瑭獨自耽憂，幕僚段希堯進言道：「將在外，君命有所不受。今軍士不由將令，預先傳呼萬歲，是目中已無主帥了，他日如何使用？請查出首倡，明正軍法！」敬瑭乃令劉知遠查究，得三十六人，推出處斬，為各軍戒。朝使聞此消息，返報從珂。從珂越生疑忌，即派武寧軍節度使張敬達，為北面行營副總管，名目上是防禦契丹，實際上是監制敬瑭。敬瑭並非笨伯，猜透從珂微意，格外加防。藥線已設，總要爆裂。<br>　　好容易到了清泰三年，正月上浣，即值從珂誕辰，宮中號為千春節，置酒內廷，文武百官，聯翩趨入，奉觴進賀。從珂已喝了許多巨觥，帶著一片醉意，宴畢回宮，巧值魏國長公主，自晉陽來朝祝壽，便即捧上瑤觴，表達賀忱。從珂接飲畢，便笑問道：「石郎近日何為？」公主答道：「敬瑭多病，連政務都不願親理，每日惟臥&#29248;調養，需人侍奉罷了。」為夫托疾，究竟女生外向。從珂道：「我憶他筋力素強，何致驟然衰弱？公主既已至京，且在宮中寬留數日，由他去罷。」公主著急道：「正為他侍奉需人，所以今日入祝，明日即擬辭歸。」從珂不待詞畢，便作醉語道：「才行到京，便想西歸，莫非欲與石郎謀反麼？」公主聞言，不禁俯首，默然趨退。從珂亦即安寢。<br>　　次日醒來，即有人入諫從珂，說他酒後失言。此人為誰？乃是皇后劉氏。從珂即位後，曾追尊生母魯國夫人魏氏為太后，冊正室沛國夫人劉氏為皇后。此是補敘之筆。劉氏素性強悍，頗為從珂所畏，她聞從珂醉語，一時不便進規，待至詰旦，方才入諫。從珂已經失記，至由劉後述及，方模模糊糊的記憶起來，心中亦覺自悔。當下召入魏國長公主，好言撫慰，並說昨夕過醉，語不加檢，幸勿介懷。公主自然謙遜，一住數日，方敢告辭。從珂且進封她為晉國長公主，俾她悅意，且賜宴餞行。<br>　　畢竟夫婦情深，遠過兄妹，公主還歸晉陽，即將從珂醉語，報告敬瑭。敬瑭益加疑懼，即致書二子，囑令將洛都存積的私財，悉數載至晉陽，只托言軍需不足，取此接濟。於是都下謠言，日甚一日，都說是河東將反。<br>　　唐主從珂，時有所聞，夜與近臣從容議事，因與語道：「石郎是朕至親，本無可疑，但謠言不靖，萬一失歡，將如何對待呢？」群臣皆不敢對，彼此支吾半晌，便即退出。學士李崧，私語同僚呂琦道：「我等受恩深厚，怎能袖手旁觀？呂公智慮過人，究竟有無良策？」琦答道：「河東若有異謀，必結契丹為援。契丹太后，以贊華投奔我國，屢求和親，贊華事見二十三回。只因我拘留番將，未盡遣還，所以和議未成。今若送歸番將，再餌以厚利，歲給禮幣十餘萬緡，諒契丹必歡然從命，河東雖欲跳樑，當亦無能為了。」和親亦非良策，不過少延歲月。崧答道：「這原是目前至計，惟錢谷皆出三司，須先與張相熟商，方可奏聞。」說著，即邀呂琦同往張第。<br>　　張相乃是張延朗，明宗時曾充三司使，從珂篡位，命他為吏部尚書，兼同平章事職銜，仍掌三司。後唐稱度支，鹽鐵，戶部為三司。聞李、呂二人進謁，當即出迎。李崧代述琦計。延朗道：「如呂學士言，不但足制河東，並可節省邊費。若主上果行此計，國家自可少安，應納契丹禮幣，但向老夫責辦，定可籌措，請兩公速即奏陳。」二人大喜，辭了延朗。至次日入內密奏，從珂頗以為然，令二人密草國書，往遺契丹，靜俟使命。<br>　　二人應命退出，從珂復召入樞密直學士薛文遇，與商此事。文遇道：「堂堂天子，若屈身夷狄，豈不足羞！況虜性無厭，他日求尚公主，如何拒絕！漢成帝獻昭君出塞，後悔無窮，後人作昭君詩云：『安危托婦人。』這事豈可行得？」從珂不禁失聲道：「非卿言，幾乎誤事！」<br>　　越日急召崧、珂入後樓，二人總道是索閱國書，懷稿入見。不料從珂在座，滿面怒容，待二人行過了禮，便叱責道：「卿等當力持大體，敷佐承平，奈何徒出和親下策！朕只一女，年尚乳臭，卿等欲棄諸沙漠麼？且外人並未索幣，乃欲以養士財帛，輸納虜廷，試問二卿究懷何意？』二人慌忙拜伏道：「臣等竭愚報國，並非敢為虜計，願陛下熟察！」從珂怒尚未息，李崧只管磕頭，呂琦拜了兩拜，便即停住。從珂瞋目道：「呂琦強項，尚視朕為人主麼？」琦亦抗聲道：「臣等為謀不臧，但請陛下治罪，若多拜即可邀赦，國法轉致沒用了！」尚有丈夫氣。從珂被他一駁，顏才少霽，令二人起身，各賜卮酒壓驚。<br>　　二人跪飲，拜謝而退。<br>　　未幾即降調琦為御史中丞，不令入直。朝臣窺測意旨，哪敢再言和親。忽由河東呈入奏章，系是石敬瑭自陳羸疾，乞解兵柄，或徙他鎮。從珂覽奏，明知非敬瑭真意，但事出彼請，樂得依從，便擬將敬瑭移鎮鄆州。李崧、呂琦又上書諫阻，還有升任樞密使房暠，亦力言不可。獨薛文遇奮然道：「俗語有言，道旁築室，三年不成，此事應斷自聖衷，群臣各為身謀，怎肯盡言！臣料河東移亦反，不移亦反，不若先事防維為是！」也是漢晁錯流亞。從珂大喜道：「卿言正合朕意。前日有術士言，謂朕今年應得賢佐，謀定天下，想應驗在卿身了！」不從彼言，何致焚身？立命學士院草制，徙敬瑭為天平節度使，特命馬軍都指揮使宋審虔出鎮河東，且令張敬達為西北蕃漢馬步都部署，促敬瑭速移鄆州。<br>　　看官試想，這石敬瑭表請移鎮，明明是有意嘗試，那知弄假成真，竟頒下這道詔命。慌忙召集將佐，私下與商道：「我再來河東時，主上曾許我終身在此，不更換人接替，今忽有是命，是與千春節向公主言，同一忌我，我難道便來就死麼？」幕僚段希堯，及節度判官趙瑩，觀察判官薛融等，俱勸敬瑭暫且忍耐，姑往鄆州。旁有一將閃出道：「不可不可！明公今往鄆州，是所謂遷喬入谷了。試思明公在此，兵強馬壯，若稱兵傳檄，帝業可成，奈何以一紙詔書，甘投虎口呢？」敬瑭聞言瞧著，正是都押牙劉知遠，彼固不屑在人下者。方欲出言回答，又有一人接入道：「明公入朝，今上新即位，豈不知蛟龍異物，不宜縱入深淵，乃仍把河東授公，這是天意相助，非人謀所得違。況明宗遺愛在人，今上以養子入繼，名不正，言不順，公系明宗愛婿，反招今上疑忌，若不早圖，後悔無及了！」敬瑭視之，是掌書記桑維翰，一推一挽，擁起此石。乃向二人拱手道：「二公所言甚明，但恐河東一鎮，未能抵制朝廷。」維翰又道：「從前契丹主子，與明宗約為兄弟，今部兵出沒西北，公誠能推誠屈節，服事契丹，萬一有急，朝呼夕至，何患不成？」甘心事狄，淪十六州為左衽，維翰實為罪魁。敬瑭遂決意發難，特令維翰草起表文，請唐主從珂讓位。略云：<br>　　臣河東節度使石敬瑭，謹頓首上言：古者帝王之治天下也，立儲以長，傳位以嫡，為古今不易之良法。晉獻公以驪姬之故，廢太子，立奚齊，晉之亂者數十年。秦始皇不早立儲君，殺扶蘇，立胡亥，卒至自亡其國。唐之天下，明宗之天下也。明宗皇帝，金戈鐵馬之所經營，麥飯豆粥之所收拾，持三尺劍，馬上得天下，厥功亦非小可。近者宮車晏駕，宋王登基，陛下乃以養子入攘大統，天下忠義之士，皆為扼腕。區區臣愚，慾望陛下退處藩邸，傳位許王，有以對明宗皇帝在天之靈，有以服天下忠臣義士之心。不然，同興問罪之師，稍正篡位之罪，徒使流血污庭，生靈塗炭，彼時悔之，亦噬臍矣！冒昧上言，復候裁奪。<br>　　原來從珂篡位時，除弒死故主從厚外，所有明宗後妃，及少子許王從益，俱安居宮中，未嘗冒犯。所以敬瑭此表，迫從珂傳位從益。情理頗正，但問汝入洛後，何故不擁立許王？看官！你想從珂是肯依不肯依呢？表文到京，一入從珂目中，無名火引起三丈，立即撕碎，拋擲地上，令學士書詔斥責道：<br>　　卿於鄂王，固非疏遠，衛州之事，卿實負之。許王之言，何人肯信？卿其速往鄆州，毋得徘徊不進，致乾罪戾，特此諭知。<br>　　敬瑭得詔，復與劉知遠等商議，知遠道：「先發制人，後發為人制。今日已成騎虎，不能再下，請即傳檄四方，且求救契丹，即日舉義，當無不克！」敬瑭依計而行，忽報雄義都指揮使安元信，率部下六百人來降，即由敬瑭迎入，婉言慰問道：「朝廷稱強，河東稱弱，公為何舍強歸弱呢？」元信道：「元信不能知星識氣，但據人事而論，帝王能治天下，惟信最重。今主上與明公最親，尚不能以信相待，況疏賤呢？無信如此，亡可立待，怎得為強！」敬瑭大悅，委以軍事，命為親軍巡檢使。既而振武西北巡檢使安重榮，及西北先鋒指揮使安審信、張萬迪等，各率部兵歸晉陽。敬瑭一一欣納。<br>　　嗣聞朝旨次第頒下，削奪河東節度使官爵，這尚是意中所有的事情。未幾，由探卒入報，張敬達為四面排陣使，張彥琪為馬步軍都指揮使，安審琦為馬軍都指揮使，相裡金為步軍都指揮使，武廷翰為壕塞使，率兵數萬，殺奔太原來了。一急。又未幾再得急報，張敬達為太原四面都部署，楊光遠為副，高行周為太原四面招撫排陣等使，調集各道馬步兵，已自懷州進行，不日要到太原了。二急。<br>　　敬瑭召語將佐道：「事急了！快到契丹求救罷。」言未已，復有一凶耗傳來，乃是親弟都指揮使敬德，及從弟都指揮使敬殷，並二子重英、重裔，一並被誅，險些兒將敬瑭痛死，半晌才哭出聲來。此急非同小可。一聲大慟，又復將喉嚨塞住，但用兩手捶胸，好容易迸出聲淚，且哭且語道：「我受明宗皇帝厚恩，出力報國，今乃使子弟冤死，含恨九泉！若非舉兵向闕，恐一門無&#22093;類了！我非敢負明宗，實朝廷激我至此，不得不然。皇天後土，實聞此言！」各將佐等都從旁勸慰。<br>　　敬瑭亟命桑維翰草表，向契丹稱臣，且願事以父禮，乞即發兵入援。事成以後，願割盧龍一道，及雁門關以北諸州，作為酬謝。劉知遠忙出阻道：「稱臣已足，何必稱子，厚許金幣，亦足求援，何必割畀土地。今日因急相許，他日必為中國大患，悔無及了！」頗得先見，可惜敬瑭不從。敬瑭道：「且管眼前要緊，顧不得日後了。」便令維翰繕訖，遣使持表赴契丹。<br>　　契丹主耶律德光，曾夢一神人從天而下，莊容與語道：「石郎使人喚汝，汝宜速去！」及醒後，轉告述律太后，太后以為夢兆無憑，不足注意。及敬瑭使至，覽表大喜，慨然允諾。入白述律太后道：「夢兆已驗，天意早使我援石郎呢！」述律太后也即喜慰，因打發回書，仍令原使齎還，約言秋高馬肥，當傾國入援。敬瑭得書，稍稍放懷，惟整繕兵備，固守城濠。<br>　　過了數日，張敬達率軍大至，來攻晉陽。敬瑭授劉知遠為馬步軍指揮使，所有安重榮、張萬迪諸降將，悉歸節制。知遠用法無私，不分新舊，因此士心歸附，俱樂為用。敬瑭身披重甲，親自登城，任他城下各軍，飛矢投石，一些兒沒有畏縮，只是坐鎮城樓。知遠在旁進言道：「觀敬達輩無他奇策，不過深溝高壘，為持久計，願明公分道遣使，招撫軍民，免得與我為難。若守城尚是容易，知遠一人，已足擔當，請公勿憂！」敬瑭握知遠手，且撫背道：「得公如此，我自無憂了。」<br>　　遂下城自去辦事，一切守城計畫，悉委知遠。<br>　　知遠日夕不懈，小心拒守，張敬達屢攻不下。那催督攻城的朝使，卻一再至軍，嗣又令呂琦犒師。兵馬副使楊光遠語琦道：「願附奏皇上，幸寬宵旰，賊若無援，旦夕當平，就使契丹兵到來，亦可一戰破敵呢！」談何容易。琦返報唐主從珂，從珂很是欣慰。偏偏過了旬日，未見捷報，免不得再下詔諭，飭諸軍速攻晉陽。敬達恰也心焦，四面圍攻，適值秋雨連綿，營壘多被衝壞，長圍竟不能合。晉陽城中，糧儲日罄，也不免焦急起來，專望契丹入援。<br>　　契丹主耶律德光，如約出師，號令軍前道：「我非為石郎興兵，乃奉天帝敕使，汝等但踴躍前進，必得天助，保無他患！」可見夢兆之言，或由德光設詞欺眾，並非果有此事。軍士齊聲應命，共得五萬鐵騎，浩蕩南來，揚言大兵三十萬，從揚武谷趨入，直達晉陽，列營汾北。德光先遣人通報敬瑭道：「我今日即擬破敵，可好麼？」敬瑭亟遣人馳告德光，謂南軍勢盛，未可輕戰，不如待至明日。使人方去，遙聞鼓角齊鳴，喊聲大震，料知兩邊已經交鋒，忙令劉知遠帶著精兵，出城助戰。<br>　　說時遲，那時快，契丹主德光，已遣輕騎三千，進薄張敬達大營。敬達早已防著，見來兵皆不被甲，縱馬亂闖，還道他輕率不整，便盡出營兵搦戰，一場驅逐，把契丹兵趕至汾曲，契丹兵涉水自去。唐兵尚不肯捨，沿岸追擊，那知蘆葦中盡是伏兵，幾聲胡哨，盡行突出，將唐兵衝做數截。唐步兵已追過北岸，多為所殺，惟騎兵尚在南岸，一齊引退。敬達忙收軍回營，營內忽突出一彪人馬，首先一員大將，躍馬橫槍，大聲呼道：「張敬達休走，劉知遠已守候多時了。」敬達不覺著忙，急率敗軍南遁，又被追兵掩殺一陣，傷亡約萬餘人。<br>　　晉陽解圍，敬瑭即整備羊酒，親出犒契丹兵士。見了契丹主德光，行過臣禮。德光用手攙扶，且語敬瑭道：「會面很遲，今日是君臣父子，幸得相會，也好算是盛遇了！」敬瑭拜謝，認虜為父已出不情，況敬瑭年齡當比德光為長，奈何以父禮事之！起身復問道：「皇帝遠來，士馬疲倦，驟與唐兵大戰，竟得大勝，這是何因？」德光大笑道：「聞汝帶兵多年，難道尚未知兵法麼？」樂得嘲笑。敬瑭懷慚，只好側身恭聽。正是：<br>　　戰敗適形中國弱，兵謀竟讓外夷優。<br>　　畢竟德光如何說法，且看下回續敘。<br>　　有從珂之弒君篡位，必有石敬瑭之叛命興師，以逆召逆，非特天道，人事亦如是耳。從珂，明宗之養子也。敬瑭，明宗之愛婿也。養子得之，何如愛婿得之。從珂因而忌敬瑭，敬瑭亦因之拒從珂。薛文遇謂河東移亦反，不移亦反，原是確論，但不結契丹以制河東之死命，徒激之使反，果何益平？敬瑭急於叛命，甘臣契丹。稱臣不足，繼以稱子，稱子不足，繼以割燕雲十六州，劉知遠諫阻不從，卒使十六州人民，淪入夷狄，敬瑭之罪，莫大於此。故其叛從珂也，情尚可原，而其引契丹人中國也，罪實難恕。<br>　　敬瑭其五代時之禍首乎！<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 五代史 </a>>> </font></td>
     <td width="60%" align=right><a href=25.htm>上一篇</a> &nbsp;&nbsp;&nbsp;&nbsp; <a href=27.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>