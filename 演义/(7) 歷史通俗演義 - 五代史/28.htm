<html>
<head>
<title>開放文學--歷史通俗演義 - 五代史--第二十九回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 五代史 </a>>> </font></td>
     <td width="60%" align=right><a href=27.htm>上一篇</a> &nbsp;&nbsp;&nbsp;&nbsp; <a href=29.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第二十九回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>一炬成灰到頭孽報　三帥叛命依次削平</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說晉王石敬瑭，既入潞州，即欲引軍南向。契丹主耶律德光，意欲北歸，乃置酒告別，舉杯語敬瑭道：「我遠來赴義，幸蒙天佑，累破唐軍。今大事已成，我若南向，未免驚擾中原，汝可自引漢兵南下，省得人心震動。我令先鋒高謨翰，率五千騎護送，汝至河梁，尚欲謨翰相助，可一同渡河，否則亦聽汝所便。我且留此數日，候汝好音，萬一有急，可飛使報我，我當南來救汝！若洛陽既定，我即北返了。」敬瑭很是感激，與德光握手，依依不舍，泣下沾襟。亦知德光之為胡酋否？德光亦不禁淚下，自脫白貂裘，披住敬瑭身上。且贈敬瑭良馬二十匹，戰馬千二百匹，並與訂約道：「世世子孫，幸勿相忘！」敬瑭自然應命。德光又說道：「劉知遠、趙瑩、桑維翰，統是汝創業功臣，若無大故，不得相棄！」敬瑭亦唯唯遵教。隨即拜別德光，與契丹將高謨翰，進逼河陽。<br>　　唐都指揮使符彥饒、張彥琪等，自團柏敗還，密白唐主從珂道：「今胡兵得勢，即日南來，河水復淺，人心已離，此處斷不能固守，不如退歸洛都。」從珂乃命河陽節度使萇從簡，與趙州刺史趙在明，協守河陽南城，自斷浮橋歸洛陽。遣宦官秦繼旻，與皇城使李彥紳，突至李贊華第中，將他擊死，聊自泄忿。哪知石敬瑭一到河陽，萇從簡馬上迎降，且代備舟楫，請敬瑭渡河，一面執住刺史劉在明，送入敬瑭營中。敬瑭釋在明縛，令復原官，遂渡河向洛陽進發。<br>　　唐主從珂，亟命都指揮使宋審虔、符彥饒，及節度使張彥琪，宣徽使劉延朗，率千餘騎至白馬阪，巡行戰地，準備駐守。忽見晉軍渡河而來，約有五千餘騎，登岸先驅，符彥饒等已相顧駭愕，共語審虔道：「何地不可戰？何苦在此駐營，首當敵衝！」說著，便即馳還。審虔獨力難支，也即退歸。從珂見四將還朝，尚是癡心妄想，與議恢復河陽，四將面面相覷，不發一言。迎新送舊，已成常態。<br>　　那警報如雪片傳來，不是說敵到某處，就是說某將迎敵，最後報稱是胡兵千騎，分扼澠池，截住西行要路，從珂方仰天歎道：「這是絕我生機了！」既有今日，何必當初！遂返入宮中，往見曹太后、王太妃，潸然淚下。王太妃不待說出，已知不佳，便語曹太后道：「事已萬急，不如權時躲避，聽候姑夫裁奪！」太后道：「我子孫婦女，一朝至此，我還有何顏求生，妹請早自為計！」曹太后亦有呆氣，何不死於從厚時，而獨為養子死耶？王太妃乃搶步趨出，帶了許王從益，竄往球場去了。<br>　　從珂奉著曹太后，並挈皇后劉氏，及次子雍王重美，並都指揮使宋審虔等，攜傳國寶，登玄武樓，積薪自焚。劉皇后回顧宮室，語從珂道：「我等將葬身火窟，還留宮室何用？不如一同毀去，免入敵手！」婦人心腸，究比男子為毒。重美在旁諫阻道：「新天子入都，怎肯露居！他日重勞民力，死且遺怨，亦何苦出此辣手哩！」於是後議不行，就在玄武樓下，縱起火來。一道煙燄，直沖霄漢，霎時間火烈樓崩，所有在樓諸人的靈魂，統隨了祝融氏馳往南方去了。<br>　　從珂一死，都城各將吏，統開城迎降，解甲待罪。晉主石敬瑭，即率兵入都，暫居舊第。命劉知遠部署京城，撲滅玄武樓餘火，禁止侵掠，使各軍一律還營。所有契丹將卒留館天宮寺中，全城肅然，莫敢犯令。從前竄匿諸人民，數日皆還，悉復舊業。當由晉主下詔，促朝官入見，文武百官，俱在宮門外謝恩。車駕乃移入大內，御文明殿，受群臣朝賀，用唐禮樂，大赦天下。惟從珂舊臣張延朗、劉延浩、劉延朗三人，罪在不赦，應正典刑。延浩自縊，兩延朗皆處斬。追諡鄂王從厚為閔帝，改行禮葬，閔帝妃孔氏為皇后，&#34973;葬閔帝陵。並為明宗皇后曹氏舉哀，輟朝三日，拾骨安埋。覓得王德妃及許王從益，迎還宮中。妃自請為尼，晉主不許，引居至德宮，令皇后隨時省問，事妃若母。封從益為郇國公，獨廢故主從珂為庶人。或取從珂膂及髀骨以獻，乃命用王禮瘞葬。從珂享年至五十一歲，史家稱為廢帝。總計後唐，自莊宗起，至廢帝止，四易主，三易姓，只過了十三年。<br>　　後唐已亡，變作後晉，仍用馮道同平章事，盧文紀為吏部尚書，周&#29900;為大將軍，充三司使。符彥饒為滑州節度使，萇從簡為許州節度使，劉凝為華州節度使，張希崇為朔方節度使，皇甫遇為定州節度使，餘鎮多沿用舊帥。命皇子重■為河南尹。追贈皇弟敬德、敬殷為太傅，皇子重英、重裔為太保。改興唐府為廣晉府，唐莊宗晉陵為伊陵。餞契丹將士歸國，送回李贊華喪，封贈燕王。前學士李崧、呂琦，逃匿伊闕，晉主聞他多才，赦罪召還，授琦為秘書監，崧為兵部侍郎，兼判戶部。尋且擢崧為相，充樞密使。桑維翰兼樞密使。<br>　　時晉主新得中原，藩鎮未盡歸服，就使上表稱賀，也未免反側不安。再加兵燹餘生，瘡痍未復，公私兩困，國庫空虛，契丹獨徵求無厭，今日索幣，明日索金，幾乎供不勝供，屢苦支絀。維翰勸晉主推誠棄怨，厚撫藩鎮，卑辭厚禮，敬事契丹，訓卒繕兵，勤修武備，勸農課桑，藉實倉廩，通商惠工，俾足財貨，因此中外歡洽，國內粗安。<br>　　契丹主耶律德光，聞晉主已經得國，當即北還，道出雲州，節度使沙彥珣出迎，為德光所留。城中將吏，奉判官吳巒，管領州事，閉城拒寇。德光自至城下，仰呼吳巒道：「雲州已讓歸我屬，奈何拒命？」言未已，忽有一箭射下，險些兒穿通項領。幸虧閃避得快，才將來箭撇過一旁，德光大怒，立命部眾攻城，城上矢石如雨，反擊傷許多番兵，一連旬日，竟不能下。倒是一位硬漢子。德光急欲歸國，乃留部將圍攻，自己帶領親卒，奏凱而回。吳巒固守至半年，尚不稍懈，但苦城孤糧竭，不得已遣使至洛，乞即濟師。晉主不便食言，一面致書契丹，請他解圍，一面召還吳巒，免他作梗，契丹兵果解圍引去，巒亦奉召入都，晉主令為寧武軍節度使。還有應州指揮使郭崇威，亦恥臣契丹，挺身南歸。十六州土地人民，悉數割與契丹。中國外患，從此迭發，差不多有三百年，這都是石晉釀成大禍呢！痛乎言之！<br>　　盧龍節度使盧文進，自思為契丹叛將，恐契丹向晉索捕，乃棄鎮奔吳。文進歸唐見前文。吳徐知誥方謀篡國，引為己用，當時中原多故，名士耆儒，多拔身南來。知誥預使人招迎淮上，贈給厚幣。既至金陵，即縻以厚祿，客卿多樂為效用。知誥又陰察民間，遇有婚喪乏貲，輒為賙恤。盛暑不張蓋操扇，嘗語左右道：「士眾尚多暴露，我何忍用此！」士民為所籠絡，相率歸心。他因生時曾得異征，有一赤蛇從梨中出，走入母劉氏榻下，劉氏就此得孕，滿月而產。及為楊行密所掠，令拜徐溫為義父，溫又夢得一黃龍，所以格外垂愛。為此種種徵兆，遂靠了養父餘烈，牢籠人士，日思篡吳。<br>　　吳王楊溥，尚無失德，知誥苦無隙可乘，乃陽請歸老金陵，留子景通為相，暗中卻囑使右僕射宋齊邱，勸吳王溥徙都金陵。不懷好意。吳人多不願遷都，溥亦無心移徙，仍遣齊邱往諭知誥，罷遷都議。知誥計不得逞，再令屬吏周宗馳詣廣陵，諷吳王傳禪。齊邱獨以為未可，請斬宗以謝吳人，因黜宗為池州刺史。既而節度副使李建勳，及司馬徐玠等，屢陳知誥功業，應早從民望，乃復召宗為都押牙，封知誥為東海郡王，嗣復加封尚父太師大丞相天下兵馬大元帥，進封齊王。<br>　　知誥復忌吳王弟臨川王濛，誣他藏匿亡命，擅造兵器，竟降濛為歷陽公，幽錮和州，令控鶴軍使王宏監守。濛突出殺宏，奔往廬州，欲依節度使周本。本子祚將濛執住，解送金陵，為知誥所殺。知誥遂開大元帥府，自置僚屬。閩越諸國，皆遣使勸進。那時吳王楊溥已成贅瘤，樂得推位讓國。把乃父傳下的土地人民，悉數交給，即遣江夏王璘奉冊寶至金陵，禪位齊王。知誥建太廟社稷，改金陵為江寧府，即皇帝位，改吳天祚三年為升元元年，國號大齊。尊吳王溥為高尚思玄弘古讓皇帝，上冊自稱受禪老臣。用宋齊邱、徐玠為左右丞相，周宗、周廷玉為內樞密使，追尊徐溫為太祖武皇帝。溫子知詢，與知誥未洽，已被褫官。獨知詢弟知證、知諤，素與知誥親睦，因封知證為江王，知諤為饒王。且以知字應該避嫌，不如自將知字除去，單名為誥。吳太子璉，嘗娶誥女為妃，宋齊邱請與絕婚，且遷讓皇溥居他州。誥遂徙讓皇溥至潤州丹陽宮，派兵防守，陽稱護衛，陰實管束。降吳太子璉為弘農郡公，封璉妃即誥女。為永興公主。可憐楊溥父子，抑鬱成疾，父死丹陽宮，子死池州康化軍。得保首領，還是大幸。就是這位皇女永興公主，也朝夕悲切，聞宮人呼公主名，越多涕淚，漸漸的形瘵骨瘦，也致病終。<br>　　誥立宋氏為皇后，子景通為吳王，改名為璟。徐氏子知證、知諤，請誥複姓，誥佯為謙抑，只言不敢忘徐氏恩。旋經百官申請，乃複姓李氏，改名為&#26154;。自言為唐憲宗子建王恪四世孫，因再易國號為唐，立唐高祖太宗廟，追尊四代祖恪為定宗，曾祖超為成宗，祖志為惠宗，父榮為慶宗。奉徐溫為義祖。以江寧為西都。廣陵為東都。廬州節度使周本，亦曾至金陵勸進，歸途自歎道：「我不能聲討逆臣，報楊氏德，老而無用，還有何顏事二姓呢？」返鎮未幾，即至去世。既知自愧，何必勸進？<br>　　自李&#26154;改國號為唐，史家恐與唐朝相混，特標明為南唐。先是江南童謠云：「東海鯉魚飛上天」。至是南唐大臣，趁勢附會，謂鯉李音通，東海系徐氏祖籍，李&#26154;過養徐氏，乃得為帝，這便是童謠的應驗。又江西有楊花一株，變成李花，臨川有李樹生連理枝，相傳為李&#26154;還宗預兆。江州陳氏，宗族多至七百口，仍不析居，每食必設廣席，長幼依次，坐食。又畜犬百餘，也共食一牢，一犬不至，諸犬不食。當時稱為德政所及，因有此瑞。州縣有司，採風問俗，報明孝子悌弟，不下百數，五代同居，共計七家，由李&#26154;頒下制敕，旌表門閭，蠲免役賦。這也無非是鋪張揚厲，粉飾承平罷了。抹倒一切。<br>　　事且慢表，且說天雄軍節度使范延光，聞晉軍入洛，自遼州退歸魏州，及晉主頒敕招撫，不得已奉表請降。但事出強迫，未免陽奉陰違。他未貴顯時，曾有術士張生，與談命理，謂他日必為將相。至張言果驗，格外信重。又嘗夢蛇入腹，仍要張生詳夢，張生謂蛇龍同種，將來可做帝王。蛇鑽七竅，還有何吉。嗣是侈然自負，陰懷非望。因唐主從珂，素加厚待，一時不忍負德，所以蹉跎過去。到了石晉開國，還有什麼顧戀，不過倉猝發兵，恐非晉敵，乃虛與周旋，敷衍面子，暗中致齊州防禦使秘瓊書，欲與為亂。瓊得書不報，延光恐他密報晉主，使人伺瓊，乘他因事出城，把他刺死。隨即聚卒繕兵，意圖作亂。<br>　　晉主聞知消息，頗以為憂。桑維翰請晉主徙都大梁，且獻議道：「大梁北控燕趙，南通江淮，是一個水陸都會，資用很是富足。今延光反形已露，正好乘時遷都。大梁距魏，不過十驛，彼若有變，即可發兵往討，迅雷不及掩耳，庶可制彼死命！」晉主稱善，遂托詞東巡，出發洛都。留前朔方節度使張從賓為東都巡檢使，輔皇子重■居守，自挈後妃等赴汴。沿途由百官扈蹕，安安穩穩，到了大梁。下詔大赦，進封鳳翔節度使李從曮為岐王，平盧節度使王建立為臨淄王，兩人是范延光陪賓。就是將反未反的范延光，也加封臨清王，權示羈縻。<br>　　延光得了王爵，也把反意一半打消。偏左都押牙孫銳，與澶州刺史馮暉合謀，屢勸延光發難。延光尚是躊躇，會有病恙，不能視事，銳竟擅上表章，詆斥朝廷。及延光得知，使人已經出發，不能追回。乃召銳面詢，銳本延光心腹，久知一切底細，便伸述延光夢兆，催他乘機發難，必得成功。否則何至速死！延光又覺心熱，遂依了銳計，遣兵渡河，焚劫草市。<br>　　滑州節度使符彥饒，據實奏聞。當由晉主調動兵馬，令馬軍都指揮使白奉進，率騎兵千五百人，出屯白馬津。再命東都巡檢使張從賓為魏府西南面都部署，續派侍衛都軍使楊光遠，率步騎萬人屯滑州。護聖都指揮使杜重威，率步騎五千屯衛州。那知人情變幻，不可預料，西南面都部署張從賓，出兵討魏，反為延光所誘，也一同造起反來。<br>　　晉主方令楊光遠為魏府四面都部署，以從賓為副。忽聞此報，急調杜重威移師往討。重威未及移兵，從賓已還陷河陽，殺死節度使皇子重信，再入洛陽，殺死東都留守皇子重■，並進兵據汜水關，將逼汴州。有詔令都指揮使侯益，統禁兵五千，會同杜重威，往擊從賓，並飭宣徽使劉處讓，從黎陽分兵會討。遠水難救近火，急得汴城裡面，烽火驚心，從官無不驚懼。獨桑維翰指畫軍事，從容不迫，神色自如。晉主戎服戒嚴，密議奔往晉陽。奪位時非常踴躍，即位後非常膽怯，這都為富貴所誤。維翰叩頭苦諫道：「賊烽雖盛，勢不能久，請少待數日，不可輕動！」晉主乃止，但促各軍分頭進剿。<br>　　白奉進至滑州，與符彥饒分營駐紮。軍士有乘夜掠奪，由奉進遣兵出捕，共得五人，三人係奉進部下，二人系彥饒部下，奉進盡令斬首，然後通知彥饒。彥饒以奉進不先關白，很覺不平，奉進乃率數騎至彥饒營，婉言謝過。彥饒道：「軍中各有部分，公奈何取滑州軍士，擅加誅戮！難道不分主客麼？」奉進也不禁怒起，便勃然答道：「軍士犯法，例當受誅，僕與公同為大臣，何分彼此！況僕已引咎謝公，公尚不肯解怒，莫非欲與延光同反麼？」語亦太激。說著，拂衣竟去，彥饒並不挽留，由他自去。偏帳下甲士大噪，持刀突出，竟殺奉進。所有奉進從騎，倉皇逃脫，且走且呼。諸軍各擐甲操兵，喧噪不休。左廂都指揮使馬萬，禁遏不住，意欲從亂。巧遇右廂都指揮使盧順密，率兵出營，厲聲語萬道：「符公擅殺白公，必與魏州通謀，我等家屬，盡在大梁，奈何不思報國，反欲助亂，自求滅族呢？今日當共擒符公送天子，立大功，軍士從命有賞，違命即誅，何必再疑！」萬嘿然不答，部下且還有數人，呼躍而出，被順密麾動親軍，捕戮數人，餘眾才不敢動。萬亦只好依了順密，與都虞侯方太等，共攻牙城，一鼓即拔，擒住彥饒，令方太解送大梁，詔賜自盡。即授馬萬為滑州節度使，盧順密為果州團練使，方太為趙州刺史。<br>　　楊光遠為滑州變亂，急自白&#33263;至滑城，士卒欲推光遠為主。光遠叱道：「天子豈汝等販弄物！晉陽乞降，出自窮蹙，今又欲改圖，乃真是反賊了！」士卒始不敢再言。及抵滑城，已是風平浪靜，重見太平。乃奏請滑州平亂情形，歸功盧順密。<br>　　晉主因三鎮迭叛，不免驚惶，遂向劉知遠問計。知遠道：「陛下前在晉陽，糧不能支五日，尚成大業，今中原已定，內擁勁兵，外結強鄰，難道尚怕這鼠輩麼？願下撫將相以恩，臣等馭士卒以威，恩威並著，京邑自安，本根深固，枝葉自不致傷殘了！」確是至論。晉主轉憂為喜，委知遠整飭禁軍。知遠嚴申科禁，用法無私，有軍士盜紙錢一襆，事發被擒，知遠即令處死。左右因罪犯輕微，代求赦宥。知遠道：「國法論心不論跡，我誅彼情，豈計價值呢！」由是眾皆畏服，全城安堵。<br>　　及得楊光遠奏報，復命光遠為魏府行營都招討使，兼知行府事。調昭義節度使高行周為河南尹，兼東都留守，授杜重威昭義節度使，充侍衛馬軍都指揮使，命侯益為河陽節度使。且因重威方在討逆，盧順密平亂有功，先調順密為昭義留後，令重威、侯益與光遠進軍討賊。光遠驅眾至六明鎮，正值魏州叛將馮暉、孫銳等，渡河前來，當即掩他不備，橫擊中流。暉與銳不能抵當，大敗走還，眾多溺死。重威、侯益乘勝至汜水，遇張從賓眾萬餘人，迎頭痛擊，俘斬殆盡。從賓慌忙西走，乘馬渡河，竟致溺死。黨與張延播、張繼祚、婁繼英等，統被擒住，送至闕下。那時還有何幸，當然身首分離，妻孥駢戮了。兩鎮既平，范延光知事不濟，歸罪孫銳，把他族誅。因貽書楊光遠，乞他代奏闕廷，情願待罪。正是：<br>　　失勢復成搖尾犬，乞憐再作磕頭蟲。<br>　　楊光遠代為奏聞，能否邀晉主允准，容待下回敘明。<br>　　俚語有云：風吹牆頭草，東吹東倒，西吹西倒。觀五代時之將吏，正與裡諺相符。從珂得勢，則歸從珂，從珂失勢，即降敬瑭，是而欲國家治安，百年不亂，其可得乎！但從珂弒鄂王，殺孔妃，及其四子，篡逆不道，隱干天誅，其舉室自焚，宜也！非不幸也！敬瑭入洛，雖未能迎立從益，昌言仗義，但奉養王德妃，仍封從益以公爵，不忘故主，猶為可取。范延光為唐大臣，不能效死於晉陽，反欲稱兵於魏博，朝降晉，夕叛晉，不忠不義，烏能成事？符彥饒、張從賓等，益等諸自鄶以下，不足譏焉。然敬瑭入洛，僅閱一年，而叛者迭起，降臣之不足信也，固如是夫！<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 五代史 </a>>> </font></td>
     <td width="60%" align=right><a href=27.htm>上一篇</a> &nbsp;&nbsp;&nbsp;&nbsp; <a href=29.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>