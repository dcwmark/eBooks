<html>
<head>
<title>開放文學--歷史通俗演義 - 五代史--第四十二回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 五代史 </a>>> </font></td>
     <td width="60%" align=right><a href=40.htm>上一篇</a> &nbsp;&nbsp;&nbsp;&nbsp; <a href=42.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第四十二回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>智郭威抵掌談兵　勇劉詞從容破敵</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說王景崇暗諷吏民，代求節鉞。漢主承祐，與群臣會議，都料是景崇詭計，不肯允行，別徙邠州節度使王守恩，為永興節度使，陝州節度使趙暉，為鳳翔節度使，調景崇為邠州留後，令即赴鎮。景崇遷延觀望，不肯遽行。那時又突出一個叛臣，竟勾通永興、鳳翔兩鎮，謀據中原。這人為誰？就是河中節度使李守貞。守貞為三叛之首，故特提一筆。<br>　　守貞與重威為故交，重威誅死，也未免兔死狐悲。默思漢室新造，嗣君才立，朝中執政，統是後進，沒一個可與比倫，不若乘時圖變，倒可轉禍為福，遂潛納亡命，暗養死士，治城塹，繕甲兵，晝夜不息。參軍趙修己，頗通術數。守貞召與密議，修己謂時命不可妄動，再三勸阻。守貞半信半疑。修己辭職歸田，忽有游僧總倫，入謁守貞，托言望氣前來，稱守貞為真主。守貞大喜，尊為國師，日思發難。一日召集將佐，置酒大會，暢飲了好幾杯，起座取弓。遙指一虎舐掌圖，顧語將佐道：「我將來若得大福，當射中虎舌。」說著，即張弓搭箭，向圖射去，颼的一聲，好似箭鏃生眼，不偏不倚，正在虎舌中插住。將佐同聲喝采，統離座拜賀。守貞益覺自豪，與將佐入席再飲，抵掌而談，自鳴得意。將佐樂得面諛，益令守貞手舞足蹈，樂不可支。飲至夜靜更闌，方才散席。<br>　　未幾有使人自長安來，遞上文書。經守貞啟視，乃是趙思綰的勸進表，不由的心花怒開，使人復獻上御衣，光輝燦爛，藻錦氤氳。守貞到了此時，是喜歡極了，略問來使數語，令左右厚禮款待，閱數日才命歸報，結作爪牙。自是反謀益決，妄言天人相應，僭號秦王。遣使冊思綰為節度使，令仍稱永興軍為晉昌軍。<br>　　同州節度使張彥威，因與河中相近，詗知守貞所為，時常戒備，且密表請師。漢廷派滑州指揮使羅金山，率領部曲，助戍同州。因此守貞起事，同州得以無恐。守貞遣驍將王繼勳，出兵據潼關。軍報馳入大梁，漢主乃命澶州節度使郭從義，充永興軍行營都部署，與客省使王峻，率兵討趙思綰，邠州節度使白文珂，為河中行營都部署，率兵討李守貞。繼復派出夔州指揮使尚洪遷，為永興行營都虞侯，閬州防禦使劉詞，為河中行營都虞侯。<br>　　各軍同時西行，獨尚洪遷恃勇前驅，趨至長安城下。趙思綰正養足銳氣，專待官軍對仗，遙望洪遷前來，立即麾眾殺出，與洪遷交鋒。洪遷尚未列陣，思綰已經殺到，主客異形，勞逸異勢，就使洪遷驍悍過人，至此亦旗靡轍亂，禁遏不住。勉強招架，終究是不能支撐，看看士卒多傷，便麾兵先退，自率親軍斷後，且戰且行。思綰力追不捨，惱動了洪遷血性，拚死力鬥，才把思綰擊退。但洪遷身上，已受了數十創，回至大營，嘔血不止，過了一宵，便即捐生。寫洪遷陣亡情狀，又另是一種寫法。<br>　　郭從義、王峻二人，因洪遷戰死，未免畏縮，斂兵不進。峻與從義，又兩不相容，越覺得你推我諉，延宕不前。漢廷再遣澤潞節度使常恩，領兵援應，可巧郭從義也分兵往迎，兩下會師，總算克復了一座潼關，由常恩屯兵守著。河中行營都部署白文珂，逗留同州，未嘗進兵。新授鳳翔節度使趙暉，到了咸陽，部署兵士，一時也不能急進。漢主承祐，頗以為憂，特派樞密使郭威為西面軍前招諭安撫使，所有河中、永興、鳳翔諸軍，悉歸郭威節制。<br>　　威奉命將行，先詣太師馮道處問策。馮道徐語道：「守貞宿將，自謂功高望重，必能約束士卒，令他歸附。公去後，若勿愛官物，盡賜兵吏，勢必眾情傾向，無不樂從，守貞自無能為了！」威謝教即行，承制傳檄，調集各道兵馬，前來會師。並促令白文珂趨河中，趙暉趨鳳翔。暉已探得王景崇降蜀，並通李守貞，連表奏聞，有詔命郭威兼討景崇。威乃與諸將會議軍情，熟權緩急，諸將擬先攻長安、鳳翔。時華州節度使扈彥珂，亦奉調從軍，獨在旁獻議道：「今三叛連兵，推守貞為主，守貞滅亡，兩鎮自然膽落，一戰可下了。古人有言，擒賊先擒王，不取首逆，先攻王、趙，已屬非計。況河中路近，長安、鳳翔皆路遠，攻遠舍近，倘王、趙拒我前鋒，守貞襲我後路，豈非是一危道麼！」誠然！誠然！威待他說畢，連聲稱善，乃決分三道攻河中，白文珂及劉詞自同州進，常恩自潼關進，自率部眾從陝州進。沿途所經，與士卒同甘苦，小功必賞，微過不責，士卒有疾，輒親自撫視，屬吏無論賢愚，有所陳請，均和顏悅色，虛心聽從。雖由馮道處得來秘訣，但亦能得法意外。因此人人喜躍，個個歡騰。<br>　　守貞初聞郭威統兵，毫不在意，且因禁軍嘗從麾下，曾受恩施，若一到城下，可坐待倒戈，不戰自服。那知三路漢兵，陸續趨集，統是揚旗伐鼓，耀武揚威。郭威所帶的隨軍，尤覺得氣盛無前，野心勃勃。當下已有三分懼色，憑城俯矚，見有認識軍將，便呼與敘舊。未曾發言，已聽得一片嘩聲，統叫自己為叛賊，幾乎無地自容，轉思木已成舟，悔恨無益，只得提起精神，督眾拒守。郭威豎柵城西，白文珂豎柵河西，常恩豎柵城南。威見恩立營不整，又見他無將領才，遣令歸鎮，自分兵駐紮南城。諸將競請急攻，威搖首道：「守貞系前朝宿將，健鬥好施，屢立戰功，況城臨大河，樓堞完固，萬難急拔。且彼據高臨下，勢若建瓴，我軍仰首攻城，非常危險，臂如驅士卒投湯火，九死一生。有何益處？從來勇有盛衰，攻有緩急。時有可否，事有後先。不若且設長圍，以守為戰，使他飛走路絕。我洗兵牧馬，坐食轉餉，溫飽有餘，城中乏食，公私皆竭。然後設梯衝，飛書檄，且攻且撫，我料城中將士，志在逃生，父子且不相保，況烏合之眾呢！」一番大議論，確有特見。諸將道：「長安、鳳翔，與守貞聯結，必來相救，倘或內外夾攻，如何是好？」威微笑道：「盡可放心，思綰、景崇，徒憑血氣，不識軍謀，況有郭從義等在長安，趙暉往鳳翔，已足牽制兩人，不必再慮了！」成算在胸。乃發諸州民夫二萬餘人，使白文珂督領，四面掘長壕，築連壘，列隊伍，環城圍住。越數日，見城上守兵，尚無變志，威又語諸將道：「守貞前畏高祖，不敢囂張。今見我輩崛起太原，事功未著，有輕我心，故敢造反。我正宜守靜示弱，慢慢兒的制伏呢。」遂命將吏偃旗息鼓，閉壘不出。但沿河遍設火鋪，延長至數十里，命部兵更番巡守。又遣水軍艤舟河濱，日夕防備，水陸扼住。遇有間諜，無不捕獲，於是守貞計無所出，只有驅兵突圍一法。偏郭威早已料著，但遇守兵出來，便命各軍截擊，不使一人一騎，突過長圍。所以守貞兵士，屢出屢敗，屢敗屢還。守貞又遣使齎著蠟書，分頭求救，南求唐，西求蜀，北求遼，均被漢營邏卒，掩捕而去。城中益窮蹙無計，漸漸的糧食將盡，不能久持，急得守貞日蹙愁眉，窘急萬狀。國師總倫，時常在側，守貞當然加詰。總倫道：「大王當為天子，人不能奪，惟現在分野有災，須待磨滅將盡。單剩得一人一騎，方是大王鵲起的時光哩。」真是呆話。守貞尚以為然，待遇如初。利令智昏，一至於此。<br>　　王景崇據住鳳翔，既與守貞勾通，受他封爵，便殺死侯益家屬七十餘人，只有一子仁矩，曾為天平行事司馬，在外得免。仁矩子延廣，尚在襁褓，乳母劉氏，易以己子，抱延廣潛逃，乞食至大梁。狡如侯益，不期得此乳母。侯益大慟，哀請朝廷誅叛復仇。漢主傳詔軍前，促攻鳳翔。<br>　　趙暉時已進攻，與景崇相持，忽聞蜀兵來援景崇，已至散關，當即派遣都監李彥從，潛師襲擊，殺退蜀兵，且乘勢奪取鳳翔西關。景崇退守大城，暉屢用羸兵誘戰，不見景崇出師。乃別設一計，暗令千餘人繞出南山，偽效蜀裝，張著蜀旗，從南山趨下。又命圍城軍士，佯作慌張，嘩稱蜀兵大至。景崇本已遣子德讓，詣蜀乞援，眼巴巴的望著好音，一聞蜀兵到來，還辨甚麼真假，即派兵數千往迎。出城未及裡許，驀聞號炮聲響，暉軍四面攢集，把數千鳳翔兵圍住，鳳翔兵士，方知中伏，可憐進退無路，統被暉軍殺盡。暉頗能軍。<br>　　景崇聞報，徒落得垂頭喪氣，懊悔不及，自是不敢輕出。<br>　　那蜀主孟昶，果遣山南西道節度使安思謙，率兵救鳳翔，另派雄武節度使韓保貞，引兵出汧陽，牽制漢軍。景崇子德讓，先行入報，景崇才令部將李彥舜等，出迓蜀兵。趙暉得蜀兵來信，亟分兵遏守寶雞。蜀將申貴，為思謙前驅，用誘敵計來誘漢兵。漢兵已入寶雞城內，見蜀兵稀少，出城追趕，遇伏敗還，不意城內已被蜀兵掩入，竟將寶雞奪去。幸趙暉先事預防，恐寶雞戍兵，不足敵蜀，更派精兵五千人援應，途中遇著敗軍，兩下會合，復將寶雞奪還。思謙引軍至渭水，經申貴還報，始知先勝後挫。再欲進攻，因探得寶雞有備，料一時不能攻下，遂語大眾道：「敵勢尚強，我軍糧少，未便與他久持，不若暫退，再作後圖。」實是怯懦。乃退屯鳳州，尋歸興元。<br>　　王景崇聞蜀兵退歸，再遣使向蜀告急，蜀臣多不願發兵。經景崇再三表請，始由蜀主下令，仍命安思謙出援。思謙請先運糧四十萬斛，方可出境，蜀主太息道：「思謙未曾出兵，先來索糧，意已可知，豈肯為朕進取？朕且撥糧頒給，看他願出兵否？」乃發興州、興元米數萬斛，交與思謙。思謙始自興元出鳳州，再由鳳州進散關，另派部將申貴、高彥儔等，擊破漢箭筈、安都諸寨。寶雞戍卒，出截玉女津，也為蜀兵所敗，仍然退歸。思謙進駐模壁，韓保貞也出新關，同至隴州會齊，將攻寶雞。趙暉再欲分軍接應，因怕勢分力弱，反為景崇所乘，乃飭寶雞兵吏，嚴守城池，不得妄動。一面移文至河中，向郭威乞師。<br>　　威正欲破滅李守貞，適值南唐起兵，來援河中，不得不分師邀擊，暫緩攻城。守貞幕下，有遊客二人，一是狂士舒元，一是道士楊訥。二人見守貞圍困，特扮作平民，出城南向，求救唐廷。舒元易姓為朱，楊訥易姓名為李平，好容易混出重圍，奔至金陵，籲請救急。唐主璟猶豫未決，諫議大夫查文徽，兵部侍郎魏岑，慫&#24898;唐主出師。唐主因命北面行營招討使李金全出救河中，以清淮節度使劉彥貞為副，文徽為監軍使，岑為沿淮巡檢使，相偕俱出，同至沂州。<br>　　金全令部眾暫憩，遣探騎偵察漢營，再定行止。探騎去了多時，至午未回，營中已備好午餐，一齊會食。那探騎入帳通報道：「距此地十數里外，有一長澗，澗北有漢兵駐守，不過數百人，且甚羸弱，請急擊勿失！」金全不待說畢，厲聲叱退，仍然安坐食飯。諸將莫名其妙，待至大眾食畢，都至金全面前，請即出戰。金全又厲聲道：「敢言出戰者斬！」兩層寫來，事奇筆亦奇。諸將默然退出，免不得交頭接耳，私謗金全。待至夕陽西下，暮色蒼黃，金全又下令道：「營內隊伍，須要整齊，各軍器械，不得拋離，大家守住營門，毋得妄動，違令立斬！」又作一層疑案。諸將越加疑心，但軍令如山，不敢不遵，只好依言備辦。<br>　　驀聽得鼓聲大震，四面八方，有兵掩至，統到營門前吶喊，幾不知有多少人馬。金全營內，但守住營壘，無人出戰，那來兵喧嚷多時，恰也不聞進攻，四散而去。到了起更，已寂靜無聲，方奉金全命令，造飯會食。<br>　　金全問諸將道：「汝等試想，午後可出戰麼？」諸將始齊聲道：「大帥料敵如神，倖免危禍，但究竟從何料著？」金全微笑道：「兵法有言，知己知彼，百戰不殆。漢帥系是郭威，號稱能軍，難道我軍遠來，彼尚未能偵悉麼？澗北設著羸兵，明明是誘我過澗，墮他伏中。我軍至暮不出，伏兵無用，當然前來鼓噪，亂我軍心，待見我壁壘森嚴，無隙可乘，不得已知難而退，明眼人何難預料呢！」諸將方才拜服。<br>　　金全一駐數日，復探得漢壘嚴密，料知河中必危，便語諸將道：「郭威為帥，守貞斷難倖免，我等進援，有損無益，不如退師為是。」查文徽、魏岑等，前時乘興而來，至此也興盡欲返，即拔營退駐海州。且遣使入奏唐主，詳陳一切情形，唐主復貽漢書，婉謝前失，請仍通商旅，並乞赦李守貞。<br>　　漢廷置諸不答，但聞趙暉情急，飭郭威設法往援。威計卻唐兵，親督兵往援趙暉，行抵華州，接暉來文，謂蜀兵食盡退去，因即折回。途次過了殘臘，便是乾祐二年。白文珂聞郭威將至，引兵往迎，河中行營，只留都指揮使劉詞，主持一切。<br>　　先是郭威西行，曾戒白文珂、劉詞道：「賊不能突圍，遲早難逃我手，若彼突出，我等且功敗垂成，成敗關鍵，全在此舉，我看賊中驍銳，盡在城西，我去必來突圍。汝等須要嚴防，切切毋忽！」白文珂、劉詞兩人，依著威言，日夕注意，守兵也不敢出來。到了文珂迎威，城中已經探悉，潛遣人夜縋出城，沽酒村墅，任人賒欠。邏騎多半嗜酒，見了這杯中物，不禁垂涎，況又是不需現錢，樂得暢飲數杯。你也飲，我也飲，飲得酩酊大醉，統向營中睡熟，不復巡邏。杯中物誤人甚大，故酒色財氣中列為第一。劉詞恰也小心，惟這一著未嘗預防，險些兒墮他狡計。<br>　　一夕已經三鼓，詞覺有倦意，和衣假寐，正要朦朧睡去，忽聞柵外有鼓噪聲，&#27480;然驚起，趨出寢所，向外一望，已是火勢炎炎，光明如晝，部兵東張西望，不知所為。詞故意鎮定，絕不變色，且下令道：「區區小盜，怕他甚麼！」遂率眾堵御，冒煙而出。客省使閻晉卿道：「賊甲皆黃，為火所照，容易辨認，惟眾無鬥志，頗覺可憂！」裨將李韜朗聲道：「無事食君祿，有急可不死鬥麼？我願當先，諸將士快隨我來！」說至此，即援勳先進，大眾也趁勢隨上。俗語說得好，一夫拼命，萬夫莫當，況經李韜一言，激動眾憤，就使火勢燎原，一些兒沒有怕懼，只管向前奮擊。河中兵相率辟易，為首驍將王繼勳，勇敢善鬥，至此也殺得大敗，身受重傷，逃入城中，手下剩得百餘騎，踉蹌隨回，餘眾皆死。<br>　　劉詞方收軍入柵，撲滅餘火，夤夜修補，次日仍壁壘一新。待郭威到來，詞出迎馬首，向威請罪。威欣然道：「我正愁此一著，非兄健鬥，幾為虜笑，今幸破賊，賊技已窮，可無他慮了。」至入柵後，厚賞劉詞及李韜，將士等亦各給財帛。惟嚴申酒禁，非俟破城犒宴，不准私飲。愛將李審，首犯軍令，飲酒少許，威察得情跡，召審入詰道：「汝為我帳下親將，敢違我令，若非加刑，何以示眾！」遂喝令左右，推審出轅，斬首示眾。小子有詩贊道：<br>　　用威用愛兩無私，便是諸軍用命時，<br>　　莫怪將來成帝業，堯山兵法本來奇。郭威堯山人，見下。<br>　　李審就誅，全營股栗。嗣是令出必行，成功就在目前了。<br>　　欲知河中克復情形，請看官續閱下回。<br>　　三叛連兵，首發難者為趙思綰，繼以李守貞、王景崇，似乎思綰之罪為最大，而守貞次之，景崇又次之。實則不然，守貞背晉降虜，罪與杜重威相同，倘有明王，早已不赦。乃幸得免死，仍予旌節，復敢效重威故智，再生叛亂，罪惡至此，死有餘辜。景崇受命討叛，反自為叛，《春秋》之戮，寧能後諸！趙思綰一狂暴徒耳，若非守貞、景崇之為逆，一將平之足矣。故本回敘事，於河中為最詳，次鳳翔，次長安，而於郭威之首攻河中，趙暉之分攻鳳翔，亦具有褒詞，一褒一貶，筆下固自有陽秋也。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 五代史 </a>>> </font></td>
     <td width="60%" align=right><a href=40.htm>上一篇</a> &nbsp;&nbsp;&nbsp;&nbsp; <a href=42.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>