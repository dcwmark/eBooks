<html>
<head>
<title>開放文學--歷史通俗演義 - 五代史--第四回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 五代史 </a>>> </font></td>
     <td width="60%" align=right><a href=2.htm>上一篇</a> &nbsp;&nbsp;&nbsp;&nbsp; <a href=4.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第四回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>康懷貞築壘圍潞州　李存勗督兵破夾寨</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說晉王李克用，岐王李茂貞，吳王楊渥，蜀王王建，有志抗梁，移檄四方，興復唐室。當時四方各鎮，號稱最大的，為吳越、湖南、荊南、福建、嶺南五區。這五區見了檄文，並沒有甚麼響應，轉令晉、岐、吳、蜀四國，亦急切未敢發難。究竟這五鎮軍帥，是何等人物，也不得不表明如下。為後文十國伏案。<br>　　吳越　系臨安人錢鏐據守地。鏐曾販鹽為盜，改投石鏡鎮將董昌麾下，以功補都知兵馬使。後與昌分據杭越，昌居越州，僭號稱帝，鏐由杭州發兵斬昌，傳首唐廷，唐封鏐為越王，繼又改封吳王。<br>　　湖南　系許州人馬殷據守地。殷初為秦宗權黨孫儒裨將，儒敗死，殷與同黨劉建鋒走洪州。建鋒據湖南，為下所殺，眾推殷為帥。殷表聞唐廷，唐乃授殷為淮南節度使。<br>　　荊南　系陝州人高季昌據守地。季昌少為汴州富人李讓家僮。朱溫鎮汴，讓以入貲見溫，溫令為義子，易姓名為朱友讓。季昌亦因讓進見，溫與語頗以為能，命讓畜為義兒，遂亦冒姓朱氏。後隨溫攻鳳翔有功，得拜宋州刺史，仍復高姓。及溫擊走趙匡凝兄弟，見前回。遂保奏季昌為荊南留後，唐廷從之。<br>　　福建　系光州人王審知據守地。審知兄潮為縣史，因亂從軍，略定閩邑，由福建觀察使陳岩舉薦，得任泉州<br>　　刺史。岩卒，潮進代岩職，審知亦得官副使。及潮歿，審知繼任，尋且升任節度使，加封瑯琊王。<br>　　嶺南　系閩人劉隱據守地。隱祖安仁經商南海，留家居此。父謙為封州刺史，兼賀江鎮遏使。謙歿，隱得襲職。嶺南節度使徐彥若，表薦隱為節度副使，委以軍事。彥若卒，軍中推隱為留後，隱表聞唐廷，且納賄朱溫，遂得實授節度使。<br>　　看官，你想這五鎮中，高季昌為梁主溫所拔擢，當然為溫效力，劉隱也得溫好處，怎肯背梁？吳越、湖南、福建與溫素無惡感，樂得袖手旁觀。況自溫受禪後，格外籠絡，加封錢鏐為吳越王，馬殷為楚王，王審知為閩王，高季昌實授節度使，兼同平章事職銜，劉隱加檢校太尉兼侍中，旋且晉封為南平王。這五鎮自然歲修朝貢，稽首稱臣，那裡還記得唐朝厚恩，願附入晉、岐、吳、蜀四國，協圖興復呢？富貴誤人。<br>　　此外尚有河北著名數大鎮，唐季嘗稱雄割據，不奉朝命，至唐室衰亡，各鎮非削即弱。成德軍治鎮州。節度使王鎔，為唐累世藩臣，年齡未高，資望最著，向來與河東連和。自朱溫得勢，會同魏博軍攻河東，取得邢、洺、磁三州，見第二回。遂作書招鎔，令他絕晉歸梁。鎔尚猶豫未決，溫率軍進薄鎮州城下，焚去南關，鎔乃乞和，願以子昭祚為質。溫帶昭祚還汴，妻以愛女，與鎔結為兒女親家，至開平元年，且封鎔為趙王。時成德軍已傾心歸梁了。一鎮屬梁。<br>　　魏博軍節度使羅紹威，素與梁和，長子廷規，娶溫女為婦，結為婚姻。溫嘗替他屠滅悍卒，隱除內患。見前回。雖費了無數供億，紹威嘗有鑄成大錯的悔語﹔但德多怨少，總不肯無故背梁。溫即帝位，且進貢魏州良木，為建造宮殿的材料，溫賜他寶帶名馬，作為酬儀，彼此歡洽，不問可知。又一鎮屬梁。<br>　　盧龍軍治幽州。節度使劉仁恭，據有幽、滄各州，與魏博不協。曾經溫替魏往攻，因仁恭得河東聲援，未能得利。見前回。這一鎮是與晉通好，與梁為仇。那知仁恭驕侈性成，既得擊退梁兵，越覺窮奢極欲，恣情淫佚。幽州有大安山，四面懸絕，他偏在山上築起宮室，備極華麗，彩選良家婦女，令他居住，以供遊幸。自恐精力不繼，鎮日裡召集方士，共煉丹藥，冀得長生，凡百姓所得制錢，勒令繳出，窖藏山中，民間買賣交易，但令用墐土代錢，各處怨聲載道，他尚自稱得計。平時第一愛妾，為羅氏女，生得杏臉桃腮，千嬌百媚，偏為次子守光，暗中豔羨，勾搭上手，竟代父薦寢，與羅氏作雲雨歡。事為仁恭所聞，立將守光笞責百下，逐出幽州。子肯代你效勞，何故黜逐？可巧梁將李思安，奉梁主命，領兵來攻幽州，仁恭尚在大安山，淫樂自如。守光從外引兵到來，擊走梁軍，隨即遣部將李小喜、元行欽等，襲入大安山，把仁恭拘來，幽住別室，自稱盧龍節度使。凡父親羅氏以下，但見得姿色可人，一概取回城中，輪流伴宿，日夕烝淫。舍老得少，想彼時伴宿婦女，應亦贊同。乃兄守文，為義昌軍治滄州。節度使，聞父被囚，召集將吏，且泣且語道：「不意我家生此梟獍，我生不如死，誓與諸君往討此賊！」將吏應諾，守文遂督眾至蘆台，與守光部兵對仗。戰了半日，互有殺傷，兩下鳴金收軍。越日，守文再進戰藍田，反為守光所敗，乃返兵至鎮，遣使向契丹乞援。守光恐守文復至，又慮梁兵乘隙來攻，因差人至梁，齎表乞降。梁主溫即頒發詔命，授守光為盧龍節度使。想是性情相同，故不暇指斥。於是幽滄一方面，也為朱梁的屬鎮了。又一鎮屬梁。此三鎮敘筆與前五鎮不同，蓋前五鎮為後文十國伏案，與此三鎮互有重輕，故詳略互異。<br>　　外此如義武軍治定州。節度使王處直，夏州節度使李思諫，朔方節度使韓遜，匡國軍治同州。節度使馮行襲等，均已臣事朱梁，不生異心。此四鎮為唐室舊臣，非由朱梁特授，故亦略表。所以晉、岐、吳、蜀各檄文，傳達遠近，終歸無效。<br>　　蜀王王建，因貽晉王李克用書，請各帝一方。克用覆書答云：「此生誓不失節！」克用生平，功不掩過，惟此一語特見忠忱。王建得書，又延宕數月，畢竟皇帝心熱，竟僭號稱尊。國號大蜀，改元武成，用王宗佶韋莊為宰相，唐道襲為內樞密使，立子宗懿為皇太子。嗣復自上尊號，稱英武睿聖皇帝。岐王李茂貞，也想照這般行為，究因地狹兵虛，未敢稱帝，但開府置官，所有宮殿號令，略擬帝制罷了。<br>　　梁主溫最忌晉王，篡位後即遣大將康懷貞，率兵數萬，往攻潞州。晉將李嗣昭拒守，懷貞日夕猛攻，竟不能克。乃四面築壘，成蚰蜒塹，蚰蜒蟲名，取以名塹有堅耐意。分兵屯守，為久圍計。嗣昭向晉告急。晉王李克用，即派周德威為行營都指揮使，率同李嗣本、史建瑭、安元信、李嗣源、安金全等，往援潞州。行至高河，遇著梁將秦武，前來攔阻，即麾兵殺去。秦武敗走，康懷貞也向梁廷添兵。梁主溫恨他無能，另授亳州刺史李思安為潞州行營都統，降懷貞為行營都虞侯。思安領河北兵西行，至潞州城下，更築重城，內防城中衝突，外拒城中援軍，取名叫作夾寨。且調山東人民，饋運軍糧，儼然有壘高糧足，虎視眈眈的形勢。晉將德威，不與力爭，但日遣輕騎抄襲，彼出即歸，彼歸復出，為牽制梁軍的計划，思安恐糧車被劫，再從東南出口，築起甬道，與夾寨相接，免得疏漏。怎奈周德威與部下諸將，更番進攻，排牆填塹，時來騷擾，害得梁軍日不得安，夜不得眠，只好堅壁不出，與晉軍積久相持。李克用卻命李存璋等分攻晉州、洺州，使梁軍往來援應，東西奔命。梁主溫也發河中陝州將士，馳赴行營，厚添兵力，兩下裡旗鼓相當，誓決雌雄，自梁開平元年秋季開戰，直至二年正月，尚未解決。此為梁晉第一次大戰爭。<br>　　李克用因軍務倥傯，半年不解，免不得憂勞交集，竟致疽發背中。臥&#29248;數日，疽患尤劇，無藥可療，自知病將不起，乃命弟振武軍治故單于東都護府。節度使克寧，監軍張承業，及大將李存璋，吳珙，掌書記吳質等，立長子存勗為嗣。存勗為克用次妻曹氏所出，小名亞子，幼嫻騎射，膽力過人，克用早目為奇兒。年十一，隨克用立功，獻捷唐廷。唐昭宗見他異表，特賞他鸂鶒卮，翡翠盤，且撫背道：「兒有奇姿，他日富貴，毋忘我家！」因此克用益加鐘愛，特令襲封。並語克寧等道：「此兒志氣遠大，必能成我遺志，願汝等善為教導，我死無恨了！」又召存勗至臥榻前，叮嚀囑咐道：「嗣昭守潞，方困重圍，恨我不能親身往援，恐與他要長別了。我死後，喪葬事了，汝速與德威等竭力救他，勿令陷沒為要！」語至此，又令取過平時佩帶的箭袋，拔出三矢，分交存勗，交付一支，諄囑數語。第一矢是教他滅梁，第二矢是教他掃燕，第三矢是教他逐契丹。梁晉世仇，克用不能滅梁，原是一生大恨。燕指劉守光，守光叛晉降梁，也是克用所恨的。契丹酋長耶律阿保機，阿保機一譯作按巴堅。曾與克用約為兄弟，及梁主受禪，阿保機與梁通好，自食前言，所以克用也引為恨事。存勗涕泣受命。事見歐陽氏《五代史·伶官列傳》。克用複語克寧道：「此後以亞子累汝，汝勿負我！」說到我字，已是忍不住痛苦，一聲狂呼，竟爾畢命。享年五十三歲。<br>　　存勗號哭擗踴，非常哀慟。克寧等料理喪事，忙亂了好幾天。惟克用在日，養子甚多，衣服禮秩，與存勗相等，共有六七人。存勗嗣位，彼等心懷不服，捏造謠言，意圖作亂。克寧久握兵權，又為軍士所傾向，因此也涉嫌疑。監軍張承業，本是唐朝宦官，當朱溫扈駕入京，與崔胤大殺宦官時，見第二回。曾令各鎮悉誅監軍。李克用與承業友善，但殺罪犯一人，充作承業，承業仍監軍如故，感克用恩，格外效力，至是代為銜憂。且見存勗久居喪廬，未曾視事，乃排闥入語存勗道：「大孝在不墜基業，非尋常哭泣可了。目今汴寇壓境，利我凶哀，我又內勢未靖，謠言百出，一或搖動，禍變立至，請嗣王墨縗聽政，勉持危局，方為盡孝。」存勗才出廬蒞事，聞軍中私議紛紛，也覺驚心。便邀克寧入室，淒然與語道：「兒年尚幼，未通庶政，恐不足上承遺命，彈壓各軍。叔父勛德俱高，眾情推服，且請制置軍府，俟兒能成立，再聽叔父處分。」克寧慨語道：「汝系亡兄家嗣，且有遺命，何人得生異議？」本意卻是不錯。遂扶存勗出堂，召集軍中將士，推戴存勗為晉王，兼河東節度使。克寧首先拜賀。將士等亦不敢不從，相率下拜。惟克用養子李存顥等，托疾不至。<br>　　至克寧退歸私第，存顥獨乘夜入謁，用言挑撥道：「兄終弟及，也是古今舊事，奈何以叔拜姪呢？」克寧正色道：「這是體統所關，怎得顧全私誼？」語未畢，忽屏後有人竊笑道：「叔可拜姪，將來姪要殺叔，也只好束手受刃了！」克寧聞聲返顧，見有一人出來，原來是妻室孟氏。便道：「你如何也來胡說！」孟氏道：「天與不取，必且受殃！你道存勗是好人麼？」存顥得了一個大幫手，復用著一番甜言蜜語，竭力攛掇。說得克寧也覺心動。壞了！壞了！便歎息道：「名位已定，叫我如何區處？」存顥道：「這有何難？但教殺死張承業、李存璋，便好成功。」克寧道：「你且去與密友妥商，再作計較。」<br>　　存顥大喜，出與同黨計議，決奉克寧為節度使，並執晉王存勗，及存勗母曹氏歸梁，願為梁藩。大約是喪心病狂了。都虞侯李存質，也是克用養子，時亦在座與議，惟嘗與克寧有嫌，議論時不免齟齬。存顥訴知克寧，竟誣稱存質罪狀，把他殺斃。克寧遂求為雲中節度使，且割蔚、應、朔三州為屬郡。存勗已是動疑，但表面上尚含糊答應。<br>　　既而倖臣史敬鎔，入見太夫人曹氏，將克寧及存顥等陰謀，詳細告聞。曹氏大駭，亟語存勗，存勗召張承業、李存璋入內，涕泣與語道：「吾叔欲害我母子，太無叔姪情﹔但骨肉不應自相魚肉，我當退避賢路，少抒內禍。」這是欲擒故縱之言，看官莫被瞞過。承業勃然道：「臣受命先王，言猶在耳，存顥等欲舉晉降賊，王從何路求生？若非大義滅親，恐國亡無日了！」存勗乃與存璋等定謀，伏兵府署，誘克寧、存顥等入宴。才行就座，伏兵遽起，即將克寧、存顥等拿下。存勗流涕責克寧道：「兒前曾讓位叔父，叔父不取﹔今兒已定位，奈何復為此謀，竟欲將我母子執送仇讎，忍心至此，是何道理？」克寧慚伏不能對。存璋等齊呼速誅，存勗乃取出祖父神主，擺起香案，才將克寧梟首，存顥等一並伏誅，令克寧妻孟氏自盡。<br>　　長舌婦有何善果！一場內亂，化作冰銷。<br>　　正擬出救潞州，忽聞唐廢帝暴死濟陰，料知為朱溫所害，遂縞素舉哀，聲討朱梁。隨筆了過唐昭宣帝。部眾以周德威外握重兵，恐他謀變，且素與嗣昭不睦，未肯出力相援，因慫&#24898;晉王存勗，調回德威。適梁主溫自至澤州，黜退李思安，換用劉知俊，另派范君實、劉重霸為先鋒，牛存節為撫遏使，駐兵長子。一面派使至潞州，諭令李嗣昭歸降。嗣昭焚書斬使，厲兵死守，梁軍又復猛撲。流矢中嗣昭足，嗣昭潛自拔去，毫不動容，仍然督兵力拒，因此城中雖已匱乏，兀自支撐得住。<br>　　梁主溫聞潞州難下，擬即退師，諸將爭獻議道：「李克用已死，周德威且歸，潞州孤城無援，指日可下，請陛下暫留旬月，定可破滅潞城。」梁主溫勉留數日，恐岐人乘虛來攻，截他後路，乃決自澤州還師，留劉知俊圍攻潞州。<br>　　周德威由潞還晉，留兵城外，徒步入城，至李克用柩前，伏哭盡哀，然後退見嗣王，謹執臣禮。存勗大喜，遂與商及軍情，且述先王遺命，令援潞州。德威且感且泣，固請再往。存勗乃召諸將會議，首先開言道：「潞州為河東藩蔽，若無潞州，便是無河東了。從前朱溫所患，只一先王，今聞我少年嗣位，必以為未習戎事，不能出師，我若簡練兵甲，倍道兼行，出他不意，掩他無備，以憤卒擊惰兵，何憂不勝？解圍定霸，便在此一舉了！」頗有英雄氣象。張承業在旁應聲道：「王言甚是，請即起師。」諸將亦同聲贊成。<br>　　存勗乃大閱士卒，命丁會為都招討使，偕周德威等先行，自率軍繼進。到了三垂崗下，距潞州只十餘里，天色已暮，存勗命軍士少休，偃旗息鼓，銜枚伏著。待至黎明，適值大霧漫天，咫尺不辨，驅軍急進，直抵夾寨。梁軍毫不設備，劉知俊尚高臥未起，陡聞晉兵殺到，好似迅雷不及掩耳，慌忙披衣趿履，整甲上馬，召集將士等，出寨抵禦。那知西北隅已殺入李嗣源，東北隅已殺入周德威，兩路敵軍，手中統執著火具，連燒連殺，嚇得梁軍東逃西竄，七歪八倒，知俊料不能支，領了敗兵數百，撥馬先逃。梁招討使符道昭，情急狂奔，用鞭向馬尾亂揮，馬反驚倒，把道昭掀落地上。湊巧周德威追到，手起刀落，剁成兩段，梁軍大&#28291;，將士喪亡逾萬，委棄資糧兵械，幾如山積。敗報到了汴梁，梁主溫驚歎道：「生子當如李亞子，克用雖死猶生！若似我諸兒，簡直與豚犬一般呢！」似你得有美媳，也足慰你老懷。小子有詩詠道：<br>　　晉陽一鼓奮雄師，夾寨摧殘定霸基。<br>　　生子當如李亞子，虎兒畢竟掃豚兒。<br>　　夾寨已破，周德威至潞州城下，呼李嗣昭開門，偏嗣昭彎弓搭箭，竟欲射死德威。究竟為著何事，容小子下回說明。<br>　　唐亡以後，雖有四國反抗朱梁，實則皆純盜虛聲，非真有心興唐。惟晉王李克用，猶為彼善於此爾，餘鎮皆利祿薰心，受梁籠絡，更不足道。惟唐梁之交，土宇分崩，群雄割據，幾如亂蝟一般，經作者一一敘清，才覺頭頭是道，得使閱者爽目。看似容易卻艱辛，幸勿輕口滑過，至四國五鎮，及關係《五代史》等藩屬，俱已交代明白，方折到梁晉交戰事。夾寨一役，為梁晉興亡嚆矢，故敘事從詳。至若克用父子，一終一繼，亦不肯少略，俱為後文處處伏案。閱者悉心瀏覽，自知作者苦心，非尋常小說比也。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 五代史 </a>>> </font></td>
     <td width="60%" align=right><a href=2.htm>上一篇</a> &nbsp;&nbsp;&nbsp;&nbsp; <a href=4.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>