<html>
<head>
<title>開放文學--歷史通俗演義 - 五代史--第四十三回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 五代史 </a>>> </font></td>
     <td width="60%" align=right><a href=41.htm>上一篇</a> &nbsp;&nbsp;&nbsp;&nbsp; <a href=43.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第四十三回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>覆叛巢智全符氏女　投火窟悔拒漢家軍</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說河中叛帥李守貞，被圍逾年，城中糧食已盡，十死五六，眼見是把守不住。左思右想，除突圍外無他策。乃出敢死士五千餘人，分作五路，突攻長圍的西北隅。郭威遣都監吳虔裕，引兵橫擊，把河中兵掃將過去，五路俱紛紛敗走，多半傷亡。越數日又有守兵出來突圍，陷入伏中，統將魏延朗、鄭賓，俱為漢兵所擒。威不加殺戮，好言撫慰，魏、鄭二人，大喜投誠，因即令他作書，射入城中，招諭副使周光遜，及驍將王繼勳、聶知遇。光遜等知不可為，亦率千餘人出降。嗣是城中將士，陸續出來，統向漢營歸命。郭威乃下令各軍，分道進攻，各軍聞命，當然踴躍爭先，巴不得一鼓就下。怎奈城高塹闊，一時尚攻它不進，因此一攻一守，又遷延了一兩月。想是守貞命數中，尚有一兩月可延。<br>　　可巧郭從義、王峻，報稱趙思綰已有降意，惟此人不除，終為後患，應該如何處置，聽命發落。郭威令他便宜行事。於是首先發難的趙思綰，也首先伏誅。思綰為郭從義、王峻所圍，苦守經年，曾遣子懷■，詣蜀乞援。蜀兵尚未能到河中，怎能入援長安？援絕猶可，最苦糧空。思綰本喜食人肝，嘗親自持刀，剖肝作膾，膾已食盡，人尚未死。又好取人膽作下酒物，且飲且語道：「吞人膽至一千，便膽氣無敵了。」至城中食盡，即掠婦女幼稚，充作軍糧。糜肉飼兵，自己吞食肝膽，權代飯餐。有時且用人犒軍，計數分給，如屠羊豕一般。可憐城中冤氣沖天，鎮日裡籠著黑霧，不論晴雨，統是這般。郭從義乃使人誘降。<br>　　先是思綰少時，求為左驍衛上將軍李肅僕從，肅適致仕，謝絕不納。肅妻張氏，系梁、晉兩朝元老張全義女，具有遠識，特問肅何故不納思綰？肅慨然道：「是人目亂語誕，他日必為叛賊！」張氏道：「妾意亦然，但君今拒絕，他必挾恨無窮，一旦逞志，必遭報復，我家恐無遺類。不若厚贈金帛，遣令圖生！」肅如言召入思綰，饋贈多金，思綰拜謝而去。<br>　　後來入據長安，正值李肅閒居城中，思綰即往謁見，拜伏如故。肅驚起避席，禁不住思綰勇力，將肅捺入座中，定要肅完全受拜，且尊呼肅為恩公。肅勉強敷衍，心中委實難過，及思綰退出，急入語張夫人道：「我說此人必叛，今果闖亂，復來見我，我且受污，奈何！」張氏道：「何不勸他歸國！」肅又道：「他已勢成騎虎，怎肯遽下！我若勸他，反惹他疑心，自招屠戮了。」張氏道：「長安雖固，料他必不能久據。他若捨此而去，不必說了，否則官軍來攻，總有危急這一日，那時容易進言，自無他患。」肅也以為然，暫且紓憂。<br>　　思綰屢遣人送奉珍饈，加以裘帛，肅不好峻拒，又不便接受，百端為難。自思將來多凶少吉，不如圖個自盡，免致株連，因覓得毒藥，即欲服下。虧得張氏預先覺察，將藥奪去，始得免死。及長安圍急，日食人肉，張氏複語肅道：「今日正可入府勸降。幸勿再延！」相時知機，好一個賢智婦人。肅乃往見思綰，思綰倒履相迎，推肅上坐，便開口問道：「恩公前來，想是憐念思綰，設法解圍，願乞明教！」肅答道：「公本與國家無嫌，不過因懼罪起見，據城固守，今國家三道用兵，均未成功，公若乘此變計，幡然歸順，料朝廷必然喜悅，保公富貴，為二鎮勸。公試自思，坐而待斃，亦何若出而全身呢！」思綰道：「倘朝廷不容我歸順，豈不是欲巧反拙！」肅又道：「這可無慮，包管在我手中。我雖致仕，朝廷未嘗不知，若由公表明誠意，再附我一疏，為公洗釋前愆，當無有不允了！」思綰尚未能決，判官程讓能，正受郭從義密書，有意出降，乘著李肅進言時，也即入勸，熟陳禍福。思綰乃即令讓能起草，撰成二表，一表是由肅出名，一表是思綰出名，遣使詣闕。待過旬餘，得去使返報，知朝廷已允赦宥，且調任他鎮，思綰大喜。未幾即有詔敕頒到行營，授思綰檢校太保，調任華州留後。當由郭從義傳入城中，令思綰出城受詔，思綰釋甲出城，拜受朝命，遂與郭從義面約行期，指日往華州任事。從義允諾，許令還城整裝，惟派兵隨入，守住南門。思綰遲留未發，托言行裝未整，改易行期，至再至三。從義乃與王峻商議道：「狼子野心，終不可用，不如早除，杜絕後患！」王峻不甚贊成，但言須稟命郭威。便是兩不相容之故。<br>　　從義因遣人至河中行營，請除思綰。既得威諾，即與王峻按轡入城，陳列步騎，直至府署。遣人召思綰出署道：「太保登途，不遑出餞，請就此對飲一杯，便申別意。」思綰不得不從，一出署門，便被從義一聲暗號，麾動軍士，將他拿下。並入署搜捕家屬，及都指揮常彥卿，一並牽至市曹，梟首示眾。且籍沒思綰家貲，得二十餘萬貫，一半入庫，一半賑饑。城中丁口，舊有十餘萬，至是僅遺萬人。從義延入李肅，請他主持賑務，肅自然出辦。兩日即盡，入府銷差，歸家與張夫人說明，一對老夫妻，才得高枕無憂，白頭偕老了。應該向閫中道謝。<br>　　思綰伏法，郭威免得兼顧，日夕督兵攻城，衝入外郭。李守貞收拾餘眾，退保內城，諸將請乘勝急攻，威說道：「鳥窮猶啄，況一軍呢！今日大功將成，譬如涸水取魚，不必性急了。」守貞知己必死，在衙署中多積薪芻，為自焚計。遷延數日，守將已開城迎降，有人報知守貞，守貞忙縱火焚薪，舉家投入火中。說時遲，那時快，官軍已馳入府衙，用水沃火，應手撲滅，守貞與妻及子崇勳，已經焚死，尚有數子二女，但觸煙倒地，未曾斃命。官軍已檢出屍骸，梟守貞首，並取將死未死的子女，獻至郭威馬前。<br>　　威查驗守貞家屬，尚缺逆子崇訓一人，再命軍士入府搜拿。府署外廳已毀，獨內室巋然僅存。軍士馳入室中，但見積屍累累，也不知誰為崇訓，惟堂上坐一華妝命婦，豐彩自若，絕不慌張。大眾疑是木偶，趨近諦視，但聽該婦呵聲道：「休來！休來！郭公與我父舊交，汝等怎得犯我！」好大膽識。軍士更不知為何人，但因她詞莊色厲，未敢上前鎖拿，只好退出府門，報知郭威。威亦驚詫起來，便下馬入府，親自驗明。那婦見郭威進來，方下堂相迎，亭亭下拜。威略有三分認識，又一時記憶不清，當即問明姓氏。及該婦從容說出，方且驚且喜道：「汝是我世姪女，如何叫汝受累呢！我當送汝回母家。」該婦反淒然道：「叛臣家屬，難緩一死，蒙公盛德，貸及微軀，感恩何似！但姪女誤適孽門，與叛子崇訓結褵有年，崇訓已經自殺，可否令姪女棺殮，作為永訣！得承曲允，來生當誓為犬馬，再報隆恩！」威見該婦情狀可憐，不禁心折，便令指出崇訓屍首，由隨軍代為殮埋。該婦送喪盡哀，然後向威拜謝，辭歸母家。威撥兵護送，不消細敘。惟該婦究為何人？她自說與崇訓結褵，明明是崇訓妻室。惟她的母家，卻在兗州，兗州即泰寧軍節度使魏國公符彥卿，就是該婦的父親。畫龍點睛。<br>　　先是守貞有異志，嘗覓術士卜問休咎。有一術士能聽聲推數，判斷吉凶。守貞召出全眷，各令出聲。術士聽一個，評一個，統不與尋常套話。挨到崇訓妻符氏發言，不禁瞿然道：「後當大貴，必母儀天下！」術士既知吉凶，如何專推符氏，不言守貞全家之多凶。守貞果信術士言，何不轉詰崇訓之可否為帝。史家所載，往往類此，本編亦依史演述云爾。守貞聞言，益覺自誇道：「我媳且為天下母，我取天下，當然成功，何必再加疑慮呢！」於是決計造反。<br>　　及城破後，守貞葬身火窟。崇訓獨不隨往，先殺家人，繼欲手刃符氏，符氏走匿隱處，用帷自蔽，令崇訓無從尋覓。崇訓惶遽自殺，符氏乃得脫身，東歸兗州。符彥卿貽書謝威，且因威有再生恩，願令女拜威為父，威也不推辭，復稱如約。惟女母對此嫠雛，說她夫家滅亡，孑身僅存，無非是神明佑護，不如削髮為尼，做一個禪門弟子，聊盡天年。符氏獨搖首道：「死生乃是天命，無故毀形祝發，真是何苦呢？」還要去做皇后，怎肯為尼。後來再嫁周世宗，果如術士所言，這且待後再表。<br>　　且說郭威攻克河中，檢閱守貞文書，所有往來信札，或與朝臣勾結，或與藩鎮交通，彼此統指斥朝廷，語多悖逆。威欲援為證據，一並奏聞，秘書郎王溥進諫道：「魑魅乘夜爭出，見日自消，願一概付火，俾安反側！」保全甚多。威聞言稱善，乃將河中所留文牘，盡行焚去。當即馳書奏捷。召趙修己為幕賓，掌管天文。四面搜緝偽丞相靖<img src=uytr2.gif align=absmiddle border=0>、孫願，偽樞密使劉芮，偽國師總倫等犯，與守貞子女，分入囚車，派將士押送闕下。<br>　　漢主承祐，御明德樓，受俘馘，宣露布，百官稱賀。禮畢，即命將罪犯徇行都城，懸守貞首於南市，誅各犯於西市。二叛既平，但有鳳翔一城，朝夕可下。朝旨令郭威還朝，留扈彥珂鎮守河中，所有華州一缺，即命劉詞補任。授郭從義為永安節度使，兼加同平章事職銜。此外立功將士，封賞有差。<br>　　郭威奉詔還都。入闕朝見，漢主承祐，令威升階，面加慰勞，親酌御酒賜威，威跪飲盡卮，叩首謝恩。漢主又命左右取出賞物，如金帛衣服玉帶鞍馬等類，一一備具。威復拜辭道：「臣受命期年，只克一城，何功足錄！且臣統兵在外，凡鎮安京師，撥運軍食，統由諸大臣居中調度，使臣得滅叛誅凶，臣怎敢獨膺此賜？請分賞朝廷諸大臣！」漢主承祐道：「朕亦知諸大臣功勛，當有後命。此物但足賞卿，卿毋固辭！」威乃拜辭而出。翌晨威復入朝，漢主擬使威兼領方鎮，威又拜辭道：「楊邠位在臣上，未受茅土，臣何敢當此！且臣嘗蒙陛下厚恩，忝居樞密，帷幄參謀，不能與將帥同例。史弘肇為開國功臣，夙總武事，所以兼領藩封，臣萬不敢受！」漢主乃上威檢校太師，兼職侍中，且加賜史弘肇、蘇逢吉、蘇禹珪、竇貞固、楊邠等兼職，與威略同。惟中書侍郎李濤，已早罷相，不得與賜。漢主尚欲特別賞威，威一再叩謝道：「運籌建畫，出自廟堂﹔發兵饋糧，出自藩鎮﹔暴露戰鬥，出自將士﹔今功獨歸臣，再三加賞，反足使臣折福。願&#21252;餘生為陛下效力，嗣有他功，再當領賞便了！」差不多似三揖三讓。漢主方才罷議。<br>　　嗣因受賜諸臣，謂恩賞只及親近，不錄外藩，未免重內輕外。於是再議加恩，加天雄節度使高行周為太師，山南東道節度使安審琦為太傅，泰寧即上文兗州。節度使符彥卿為太保，河東節度使劉崇兼中書令，忠武節度使劉信，天平節度使慕容彥超，平盧節度使劉銖，並兼侍中，朔方節度使馮暉，夏州節度使李彝殷，並兼中書令，義武節度使孫方簡，武寧節度使劉贇，並加同平章事。他如鎮州節度使武行德，鳳翔節度使趙暉等，也各加封爵，不勝殫述。<br>　　趙暉圍攻鳳翔，已歷年餘，聞河中長安，依次平定，獨鳳翔不下，功落人後，免不得焦急異常。遂督部眾努力進攻，期在必克。王景崇困守危城，也害得智窮力竭，食盡勢孤。幕客周璨，入語景崇道：「公前與河中、長安，互為表裡，所以堅守至今。今二鎮皆平，公將何恃？蜀兒萬不可靠，不如降順漢室，尚足全生。」景崇道：「我一時失策，累及君等，雖悔難追！君勸我出降，計亦甚是，但城破必死，出降亦未必不死，君獨不聞趙思綰麼？」璨知不可勸，退出署外。<br>　　越數日外攻益急。景崇登陴四望，見趙暉跨馬往來，親冒矢石，所有將士，無不效命，城北一隅，攻撲更是利害，不由的俯首長吁，猛然間得了一計，立即下城，召語親將公孫輦、張思練道：「我看趙暉精兵，多在城北，來日五鼓，汝二人可毀城東門，詐意示降，勿令寇入。我當與周璨帶領牙兵，突出北門，攻擊暉軍。幸而得勝，或守或去，再作良圖。萬一失敗，也不過一死，較諸束手待斃，似更勝一籌了。」兩將唯唯聽命，景崇又與周璨約定，詰旦始發，是時準備停當，專待天明。<br>　　既而城樓譙鼓，已打五更，公孫輦、張思練兩人，行至東門，即令隨兵縱起火來，周璨也到了府署，恭候景崇出門。不意府署中忽然火起，燒得煙燄沖天，不可向邇。璨急召牙兵救火，待至撲滅，署內已毀去一半，四面壁立，獨有景崇居室，一些兒沒有遺留，眼見是景崇全家，隨從那祝融回祿，同往南方去了。輦與思練，正派弁目來約景崇，突然見府舍成墟，大驚失色。急忙返報，急得兩將沒法，只好弄假成真，毀門出降。周璨早有降意，當然隨降趙暉。暉引兵入城，檢出景崇燼骨，折作數段。當即曉諭大眾，禁止侵掠。立遣部吏報捷大梁。漢廷更有一番賞賜，無容細表，於是三叛俱亡。<br>　　當時另有一位大員，也坐罪屠戮。看官欲問他姓名，就是太子太傅李崧。李崧受禍的原因，與三叛不同。從前劉氏入汴，崧北去未歸，所有都中宅舍，由劉知遠賜給蘇逢吉，逢吉既得崧第，凡宅中宿藏，及洛陽別業，悉數占有。至崧得還都，雖受命為太子太傅，仍不得給還家產。自知形跡孤危，不敢生怨，又因宅券尚存，出獻逢吉。馬屁拍錯了。逢吉不好面斥，強顏接受。入語家人道：「此宅出自特賜，何用李崧獻券！難道還想賣情麼？」從此與崧有嫌。崧弟嶼，嗜酒無識，嘗與逢吉子弟往來，酒後忘情，每怨逢吉奪他居第。逢吉聞言，銜恨益深。<br>　　翰林學士陶穀，先為崧所引用，至此卻阿附逢吉，時有謗言。可巧三叛連兵，都城震動，史弘肇巡邏都中，遇有罪人，不問情跡輕重，一古腦兒置入叛案，悉數加誅。李嶼僕夫葛延遇，逋負失償，被嶼杖責，積成怨隙，遂與逢吉僕李澄，同謀告變，誣嶼謀叛。結怨小人，禍至滅家。但陶穀文士，以怨報德，遑論一僕！逢吉得延遇訴狀，正好乘隙報怨，遂將原狀遞交史弘肇。且遣吏召崧至第，從容語及葛延遇事，佯為歎息。崧還道是好人，願以幼女為托。逢吉又假意允許，不使歸家，即命家人送崧入獄。<br>　　崧才識逢吉刁狡，且悔且忿道：「從古以來，沒有一國不亡，一人不死，我死了便休，何用這般傾陷呢！」及為吏所鞫，嶼先入對簿，齗齗辯論。崧上堂聞聲，顧語嶼道：「任汝舌吐蓮花，也是無益，當道權豪，硬要滅我家族，毋庸嘵嘵了！」嶼乃自誣伏罪，但說與兄弟僮僕二十人，同謀作亂，又遣人結李守貞，並召遼兵。逢吉得了供詞，復改二十字為五十字，有詔誅崧及嶼，兼戮親屬，無論少長，悉斬東市，葛延遇、李澄，反得受賞，都人士統為崧呼冤。小子有詩歎道：<br>　　遭讒誣伏願拼生，死等鴻毛已太輕﹔<br>　　同是身亡兼族滅，何如殉晉尚留名！<br>　　欲知後事如何，且至下回續敘。<br>　　永興圍城中，有一李肅妻張氏，河中叛眷內，有一李崇訓妻符氏，本回特別敘明，於軍馬倥傯之際，獨顯出兩個女豪，尤足使全回生色。惟張氏以智全夫，且令叛賊出降，長安得以戡定，為家為國，共得保安，七尺鬚眉，對之具有愧色矣。符氏膽識過人，智不在張氏下。但夫死不嫁，禮有明文，女母令削髮為尼，實欲為女保全貞節。符氏乃不從母言，志在再醮。雖其後果為國母，而繩以禮律，毋乃猶有遺憾歟！若夫三叛之亡，咎皆自取，而李崧族滅，不無冤誣。然試問誰與亡晉，誰與降遼，而得長享富貴耶？故蘇逢吉固不得殺崧。而崧之罪實無可逭﹔都下稱冤，其猶為一時之偏見也夫！<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 五代史 </a>>> </font></td>
     <td width="60%" align=right><a href=41.htm>上一篇</a> &nbsp;&nbsp;&nbsp;&nbsp; <a href=43.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>