<html>
<head>
<title>開放文學--歷史通俗演義 - 五代史--第三十二回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 五代史 </a>>> </font></td>
     <td width="60%" align=right><a href=30.htm>上一篇</a> &nbsp;&nbsp;&nbsp;&nbsp; <a href=32.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第三十二回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>悍弟殺兄僭承漢祚　逆臣弒主大亂閩都</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說晉主重貴，由鄴都啟行還汴，暫不改元，仍稱天福八年。自幸內外無事，但與馮皇後日夕縱樂，消遣光陰。馮氏得專內寵，所有宮內女官，得邀馮氏歡心，無不封為郡夫人。又用男子李彥弼為皇后都押衙，正是特開創例，破格用人。重貴已為色所迷，也不管甚麼男女嫌疑，但教後意所欲，統皆從命。獨不怕為元緒公麼？後兄馮玉，本不知書，因是椒房懿戚，擢知制誥，拜中書舍人。同僚殷鵬，頗有才思，一切制誥，常替玉捉刀，玉得敷衍過去。尋且升為端明殿學士，又未幾升任樞密使，真個是皇親國戚，比眾不同。可惜是塊碔&#30724;。<br>　　小子因專敘晉事，把別國別鎮的狀況，未免失記。此處乘晉室少暇，不得不將別國情形，略行敘述。南漢主劉龑，自遣何詞入唐後，已知唐不足懼，並因擊敗楚軍，越加強橫。事見第二十回。龑生十九子，俱封為王。長子耀樞，次子龜圖，已皆早世。三子弘度，受封秦王。四子弘熙，受封晉王，兩人素性驕恣。惟五子弘昌封越王，頗能孝謹，且有智識。龑欲使為儲貳，惟越次冊立，心殊未安，因此蹉跎過去。且自龑僭位後，嶺南無恙，全國太平，他卻安安穩穩過了二十多年。年齡雖越五十，尚屬體強力壯，沒甚病痛，總道是壽命延長，不妨將立儲問題，寬延時日。那知六氣偶侵，二豎為祟。當後晉天福七年，即南漢大有十五年，竟染了一場重症，醫藥罔效。當下召入左僕射王翻，密與語道：「弘度、弘熙，壽算雖長，但終不能任大事，弘昌類我，我早欲立為太子，苦不能決，我子孫不肖，恐將來骨肉紛爭，好似鼠入牛角，越鬥越小呢。」說至此，泣下唏噓。翻勸慰道：「陛下既屬意越王，須趕緊籌備，臣意擬將秦、晉二王，調守他州，方可無虞。」<br>　　龑點首稱是，乃擬徙弘度守邕州，弘熙守容州。<br>　　計議已定，適崇文使蕭益入問起居，龑又述明己意。益力諫道：「廢長立少，必啟爭端，此事還求三思！」龑被他一說，又害得沒有主意，蹉跎了好幾日，竟爾畢命。弘度依次當立，遂即南漢皇帝位，更名為玢，改大有十五年為光天元年。命弟晉王弘熙輔政，尊龑為天皇大帝，廟號高祖。龑僭位二十六年，享年五十四歲，生平最喜殺人，創設湯鑊鐵&#29248;等具，有灌鼻、割舌、支解、刳剔、炮灸、烹蒸諸刑，或就水中捕集毒蛇，即將罪人投入，俾蛇吮噬，號為水獄。每決罪囚，必親往監視，往往垂涎呀呷，不覺朵頤。想是豺狼轉生。又性好奢侈，盡聚南海珍寶，作為玉堂璇宮。晚年更築起一座南薰殿，柱皆鏤金飾玉，礎石間暗置香爐，朝夕燃香，有氣無形，真個是窮奢極麗，不惜工資。<br>　　到了弘度即位，比乃父更覺驕奢，更添一種好色的奇癖，專喜觀男女裸逐，混作一淘，外面作樂，裡面飲酒，鎮日間嬉戲淫媟，不親政事。或夜間穿著墨縗，與娼女微行，出入民家，毫無顧忌。左右稍稍諫阻，立被殺死。惟越王弘昌及內常侍吳懷恩，屢次進諫，雖然言不見從，還算是顧全臉面，不加殺戮。<br>　　晉王弘熙，日進聲伎，誘他荒淫。昏迷了好幾月，度過殘冬，已是光天二年，弘熙陰圖篡位，知乃兄素好手搏，特囑指揮使陳道庠，引力士劉思潮、譚令禋、林少彊、林少良、何昌廷等五人，聚習晉府，習角抵戲。技藝有成，獻入漢宮。弘度大悅，親加驗視，果然拳法精通，不同凡漢，遂留五人為侍衛，有暇輒命他角逐，評量優劣，核定賞罰。未幾已屆暮春，召集諸王至長春宮，宴飲為歡。侑樂以外，即令五力士演角抵戲，且飲且觀。五力士抖擻精神，賣弄拳技，引得弘度心花大開，盡管把黃湯灌將下去，頓時酩酊大醉，不省人事。弘熙發出暗號，那陳道庠即指示劉思潮等，掖著弘度，就勢用力，竟將弘度乾骨拉斷。但聽得一聲狂叫，遽爾暴亡。可憐這位少年昏君，只活得二十四歲，便被害死。速死為幸。<br>　　後來諡為殤帝。所有宮內侍從，都殺得一個不留，諸王乘勢逸出，不敢入視。待至翌晨，始由越王弘昌，帶著諸弟，哭臨寢殿。因即迎弘熙嗣位，易名為晟，改光天二年為應乾元年。命弟弘昌為太尉，兼諸道兵馬都元帥，少弟循王弘杲為副，並預政事。陳道庠及劉思潮等，皆賞齎有差。南漢吏民，雖不敢公然討逆，但宮中篡弒情形，已是無人不曉，免不得街談巷議，傳作新聞。循王弘杲，請斬劉思潮等以謝中外。不能仗義討逆，徒欲歸咎從犯，安得不自取死亡！看官試想，這弒君殺兄的劉弘熙，豈肯把佐命功臣，付諸典刑麼？思潮等聞弘杲言，反誣稱弘杲謀反，弘熙遂囑思潮暗伺行蹤。會弘杲宴客，思潮即糾集譚令禋等，帶同衛兵，持械突入。弘杲不及趨避，立被刺死。弘熙聞報，很是欣慰，且大出金帛，厚賞思潮、令禋等人。一面嚴刑峻法，威嚇臣下，並且猜忌骨肉，比前益甚。南漢高祖十九子，除長次二子早死外，三子五子被害，第九子萬王弘操，先在交州陣亡，此時尚剩十四子。弘熙欲將十三人盡行加害，陸續設法，殺一個，少一個，結果是同歸於盡，這便是南漢主龑好殺的慘報呢。大聲疾呼。<br>　　小子因隔年太遠，不應並敘下去，只好將漢事暫擱，另述唐事。唐主徐知誥，已複姓李氏，改名為&#26154;。見二十九回。自命為江南強國，與晉廷不相聘問，獨向遼通使，彼此互有往來。每當遼使至唐，輒給厚賄。及送至淮北，已入晉境，暗使人刺殺遼使，竟欲嫁禍晉廷，令他南北失和，自己可收漁人厚利。晉天福五年，晉安遠節度使李金全，為親吏胡漢筠所慫&#24898;，擅殺朝使賈仁沼，為晉所討，不得已奉表降唐。唐主&#26154;遣鄂州屯營使李承裕、段處恭等，率兵三千，往迎金全。金全馳詣唐軍，承裕遂入據安州。晉廷別簡節度使馬全節，興師規復，與李承裕交戰安州城南，承裕敗走。晉副使安審暉領兵追擊，復破唐兵，斬段處恭，擒李承裕，自唐監軍杜光鄴以下，盡被捕獲。全節殺死承裕及浮卒千五百人，械送光鄴等歸大梁。<br>　　時晉主石敬瑭尚存，聞光鄴等被械入都，不禁歎息道：「此曹何罪！」遂各賜馬匹及器服，令還江南。唐主&#26154;嚴拒不納，送還淮北，且遺晉主書，內有邊校貪功，乘便據壘，軍法朝章，彼此不可四語。晉主仍遣令南歸，偏唐主&#26154;派了戰船，力拒光鄴，光鄴只好仍入大梁。晉主授光鄴官，編光鄴部兵為顯義都，命舊將劉康統領，追贈賈仁沼官階，算是了案。李金全到了金陵，唐主&#26154;待他甚薄，只命為宣威統軍，金全已不能歸晉，沒奈何&#26154;顏受命，此段文字，補前文所未詳。嗣是&#26154;無心窺晉，惟知保守吳疆。<br>　　既而吳越大火，焚去宮室府庫，所儲財帛兵甲，俱付一炬。吳越王錢元瓘，駭極成狂，竟致病歿。將吏奉元瓘子弘佐為嗣，弘佐年僅十三，主少國疑，更因火災以後，元氣蕭條。吳越事就便帶過。南唐大臣，多勸&#26154;進擊吳越，&#26154;搖首道：「奈何利人災殃！」這是李&#26154;仁心，不得謂其迂腐。遂遣使厚齎金粟，弔災唁喪，此後通好不絕。&#26154;客馮延己好大言，嘗私譏&#26154;道：「田舍翁怎能成大事？」&#26154;雖有所聞，也並不加罪。但保境安民，韜甲斂戈，吳人賴以休息。<br>　　好容易做了七年的江南皇帝，年已五十六歲，未免精力衰頹。方士史守衝，獻入丹方，照方合藥，服將下去，起初似覺一振，後來漸致躁急。近臣謂不宜再服，&#26154;卻不從。忽然間背中奇痛，突發一疽，他尚不令人知，密召醫官診治，每晨仍強起視朝。無如疽患愈劇，醫治無功，乃召長子齊王璟入侍，未幾已近彌留，執璟手與語道：「德昌宮積儲兵器金帛，約七百餘萬，汝守成業，應善交鄰國，保全社稷。我試服金石，欲求延年，不意反自速死，汝宜視此為戒！」說至此，牽璟手入口，齧指出血，才行放下，涕泣囑咐道：「他日北方當有事，勿忘我言！」為後文伏筆。<br>　　璟唯唯聽命。是夕&#26154;殂，璟秘不發喪，先下制命齊王監國，大赦中外。越數日不聞異議，方宣遺詔，即皇帝位，改元保大。太常卿韓熙載上書，謂越年改元，乃是古制，事不師古，勿可以訓。璟優旨褒答，但制書已行，不便收回，就將錯便錯的混了過去。<br>　　璟初名景通，有四弟景遷、景遂、景達、景&#36919;。景遷蚤卒，由璟追封為楚王。景遂由壽王進封燕王，景達由宣城王進封鄂王，景&#36919;為&#26154;妃種氏所出。&#26154;既受禪，方得此子，頗加寵愛。種氏以樂妓得倖，至此亦加封郡夫人。蛾眉擅寵，便思奪嫡，嘗乘間進言，謂景&#36919;才過諸兄。&#26154;不禁發怒，責他刁狡，竟出種氏為尼，且不加景&#36919;封爵。及&#26154;歿璟繼，種氏恐璟報怨，且泣且語道：「人彘骨醉，將復見今日了！」以小人心，度君子腹。幸璟篤愛同胞，晉封景&#36919;為保寧王，並許種氏入宮就養。璟母宋氏，尊為皇太后，種氏亦受冊為皇太妃。議定父&#26154;廟號，稱為烈祖。<br>　　尋改封景遂為齊王，兼諸道兵馬元帥，燕王景達為副。璟與諸弟立盟柩前，誓兄弟世世繼立，景遂等一再謙讓，璟終不許。給事中蕭儼疏諫，亦不見報，但封長子弘冀為南昌王，兼江都尹。虔州妖賊張遇賢作亂，派將蕩平。中書令太保宋齊邱，自恃勛舊，樹黨擅權，由璟徙宋為鎮海軍節度使。宋齊邱暗生忿懟，自請歸老九華，一表即允，賜號九華先生，封青陽公。齊邱去後，引用馮延己、常夢錫為翰林學士，馮延魯為中書舍人，陳覺為樞密使，魏岑、查文徽為副使。這六人中除夢錫外，半系齊邱舊黨，且專喜傾軋，貽誤國家，吳人目為五鬼。夢錫屢言五人不宜重用，璟皆不納。<br>　　既而璟欲傳位景遂，令他裁決庶政。馮延己、陳覺等，乘機設法，令中外不得擅奏，大臣非經召對，不得進見。給事中蕭儼，復上疏極諫，俱留中不發。連宋齊邱在外聞知，亦上表諫阻。侍衛都虞侯賈崇，排闥入諍道：「臣事先帝三十年，看他延納忠言，孜孜不倦，尚慮下情不能上達，陛下新即位，所恃何人，遽與群臣謝絕。臣年已衰老，死期將至，恐從此不能再見天顏了！」言畢，泣下嗚咽。璟亦不覺動容，引坐賜食，乃將前令撤銷。表揚諫臣。<br>　　忽由閩將朱文進，弒主稱王，遣使入告，唐主璟斥他不道，拘住來使，擬發兵聲討。群臣謂閩亂首禍，為王延政，應先討偽殷，方足代除亂本。延政不過叛兄，未嘗弒主，唐臣所言不免偏見。因將閩使遣歸，特派查文徽為江西安撫使，令覘建州虛實，再行進兵。看官道閩中大亂，從何而起？小子在前文三十回中，已敘閩主曦酗亂情形，早見他不能久享。唐主璟即位，曾貽閩主曦及殷主延政書，責他兄弟尋戈，有乖友愛。曦復書辯駁，引周公誅管蔡，及唐太宗殺建成、元吉事，作為比附，自護所短。延政且駁斥唐主篡吳，負楊氏恩。唐主怒起，便與兩國絕好，尤恨延政無禮，意圖報怨。釋閩攻殷，伏機於此。可巧閩拱宸都指揮使朱文進，突然發難，再弒閩主，激成禍亂，於是全閩大擾，利歸南唐。<br>　　先是文進與連重遇，分統兩都，重遇弒昶立曦，入任閤門使，控鶴都歸魏從朗統帶，從朗亦朱、連黨羽，統軍未久，為曦所殺。文進、重遇，未免兔死狐悲，陰生疑貳。曦又召二人侍宴，酒興方酣，遽吟唐白居易詩云：「惟有人心相對間，咫尺之情不能料！」二人知曦示諷，忙起座下拜道：「臣子服事君父，怎敢再生他志？」曦微笑無言，二人佯為流涕，亦不聞慰答。宴畢趨出，文進顧語重遇道：「主上忌我已深，毋遭毒手！」重遇應諾。<br>　　會曦後半氏，妒害尚妃。俱見三十回。密欲圖曦，改立子亞澄為閩主，遂使人告文進、重遇道：「主上將加害二公，如何是好？」夫主不可信，別人可信麼？二人聞言益懼，即密謀行弒。適後父李真有疾，曦至真第問安，文進、重遇，暗囑拱宸馬步使錢達，掖曦上馬，乘便拉死。<br>　　侍從奔散，文進、重遇，擁兵至朝堂，率百官會議。當由文進宣言道：「太祖皇帝，光啟閩國，已數十年，今子孫淫虐，荒墜厥緒，天厭王氏，應該擇賢嗣立，如有異議，罪在不赦！」大眾統是怕死，沒一人敢發一言。重遇即接口道：「功高望重，無過朱公，今日應當推立了！」大眾又噤不發聲。文進並不推讓，居然升殿，被服袞冕，南面坐著。重遇率百官北面朝賀，再拜稱臣，草草成禮。即由文進下令，悉收王氏宗族。自太祖子延熹以下，少長共五十餘人，一體駢戮。就是曦後李氏，曦子亞澄，也同時被殺。李真聞變驚死，餘官得過且過，樂得偷生。惟諫議大夫鄭元弼，抗辭不屈，擬奔建州，為文進所害。元弼雖死猶榮，不若曦後、曦子之死有餘辜。文進自稱威武軍留後，權知閩國事。葬閩主曦，號為景宗。用重遇總掌六軍，兼禮部尚書判三司事，進樞密使鮑思潤同平章事，令羽林統軍使黃紹頗，為泉州刺史，左軍使程文緯為漳州刺史，汀州刺史許文稹，舉郡降文進，文進許為原官。部署少定，因派人四出報告，且向晉奉表稱藩。晉授文進為威武節度使，知閩國事。獨殷主延政，倡議討逆，先遣統軍使吳成義，率兵擊閩，與戰不利。再遣部將陳敬佺，領兵三千，屯尤溪及古田，盧進率兵二千屯長溪，作為援應。<br>　　泉州指揮使留從效，語同僚王忠順、董思安、張漢思道：「朱文進屠滅王氏，遣腹心分據諸州，我輩世受王氏恩，乃交臂事賊，一旦富沙王攻克福州，我輩且死有餘愧了！」王、董等也以為然，從效即召部下壯士，夜飲家中，酒酣與語道：「富沙王已平福州，密旨令我等討黃紹頗，我觀諸君狀貌，皆非貧賤士，何不乘此討賊？能從我言，富貴可圖，否則禍且立至了！」眾壯士不以為詐，踴躍效命，各出持白梃，逾垣入刺史署，擒住紹頗，剁作兩段。從效入取州印，赴延政族子王繼勳宅中，請主軍府，自稱平賊統軍使，函紹頗首，遣兵馬使陳洪進勳詣建州。延政立授繼勳為泉州刺史，從效、洪進為都指揮使。漳州將陳謨，聞風起應，亦殺刺史程文緯，請王繼成權知州事。繼成也是延政族子，與繼勳同居疏遠，所以文進篡位，王氏親族多死，惟二人幸全。汀州刺史許文稹，又見風駛帆，奉表降殷。<br>　　朱文進聞三州生變，慌得手足無措，忙懸重賞募兵，得二萬人，令部下林守諒、李廷諤為將，往攻泉州，鉦鼓聲達百里。殷主延政，也遣大將軍杜進，率兵二萬救泉州。留從效得了援師，開城出戰，與杜進夾攻閩軍。閩軍兵皆烏合，似鳥獸散，林守諒戰死，李廷諤被擒。捷報飛達建州，延政因促吳成義，率戰艦千艘，速攻福州。朱文進求救吳越，遣子弟為質，吳越尚未出師，殷軍已集城下。那時唐主璟已從查文徽請，遣都虞侯邊鎬攻殷。吳成義嚇迫閩人，反詐稱唐軍援己，閩人大恐。朱文進無法可施，因遣同平章事李光准詣建州，齎獻國寶。<br>　　光准方行，部吏已有貳心。南廊承旨林仁翰，密語徒眾道：「我輩世事王氏，今受制賊臣，倘富沙王到來，有何面目相見呢？」眾應聲道：「願聽公令！」仁翰便令眾被甲，逕趨連重遇第，重遇嚴兵自衛，由仁翰執槊直前，刺殺重遇，斬首示眾道：「富沙王將至，恐汝等要族滅了！現我已殺死重遇，去一逆黨，汝等何不亟取文進，贖罪圖功？」大眾聽到此言，一齊摩拳擦掌，闖入闕廷，饒你文進威燄薰天，至此變成一個獨夫，立被亂軍拖出，亂刀齊下，粉骨碎身！惡人終有惡報，世人何苦作惡！<br>　　當下大開城門，迎吳成義入城。成義驗過二人首級，傳送建州，並由閩臣附表，請殷主延政歸閩。延政因唐兵方至，未暇徙都，但命從子繼昌，出鎮福州，改號福州為南都，且復國號為閩。發南都侍衛及左右兩軍甲士萬五千人，同至建州，抵禦唐兵。小子有詩歎道：<br>　　外侮都從內訌招，一波才了一波搖﹔<br>　　閩江波浪喧豗甚，春色原來已早凋。<br>　　欲知閩唐爭戰情形，且容下回續敘。<br>　　五季之世，雖為天地閉塞之時，然亦未嘗無公理。南漢主劉龑，暴虐不仁，以殺人為快事，竟得安享國家，至二十有六年之久，且生子至十有九人，幾疑天心助暴，公理盡亡。且弘熙殺兄屠弟，淫刑以逞，弘度荒耽酒色，死不足惜，諸弟無辜，亦遭毒手，冥漠豈真無憑，意者其假手弘熙，俾龑子之無&#22093;類，以償其殺人之罪惡乎！即如閩亂情形，成自篡弒，子可弒父，弟何不可叛兄！臣何不可戕君！朱文進、連重遇兩逆，連斃二主，自以為凶橫無敵，而卒歸誅夷，報施不爽，公理固自在也。彼唐主&#26154;雖得國不正，而休兵息民，終為彼善於此。嗣主璟篤愛同胞，迎養庶母，孝友可風，大節已著，即無失政，而卒免篡弒之禍。閱者於夾縫中求之，可知公理昭昭，著書人固已道破也。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 五代史 </a>>> </font></td>
     <td width="60%" align=right><a href=30.htm>上一篇</a> &nbsp;&nbsp;&nbsp;&nbsp; <a href=32.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>