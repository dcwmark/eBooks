<html>
<head>
<title>開放文學--歷史通俗演義 - 五代史--第五十九回</title>
<meta content="text/html; charset=big5" http-equiv=Content-Type>
<style>
a:link {text-decoration: none;}
a:hover {text-decoration: underline;}
a:visited {text-decoration: none;}
 </style>
</head>
<body bgcolor="#FFFFFF" text="#000000">
<table width="100%" border="0">
  <tr>
    <td width="40%" align=left><font color="#000066">返回 >><a href="index.htm">
      歷史通俗演義 - 五代史 </a>>> </font></td>
     <td width="60%" align=right><a href=57.htm>上一篇</a> &nbsp;&nbsp;&nbsp;&nbsp; <a href=59.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td> 
  </tr>
</table>
<hr>
<table width="100%" border="0">
  <tr>
    <td width="40%" valign="top" align="right" class=index3 ><b>第五十九回</b>&nbsp;&nbsp;&nbsp;&nbsp;</td>
    <td width="60%" valign="top" align="left" class=index3><b>懲奸黨唐主施刑　正樂懸周臣明律</b></td>
  </tr>
</table>
<table width="100%" border="0">
  <tr>
    <td><br><font size="3"><p style='line-height:150%'> 　　卻說唐使馮延魯、鍾謨，自周遣還，又釋歸南唐降卒，共五千七百五十人。嗣又將許文縝、邊鎬、周廷構等，也一並放歸。先是馮延己、陳覺等，自詡多才，睥睨一切，嘗侈談天下事，以為經略中原，可運掌上。延己尤善長聚詠，著有樂章百餘闋，統是鋪張揚厲，粉飾隆平。唐主璟本好詩詞，與延己互相倡和，工力悉敵，璟因引為同調。翰林學士常夢錫，屢次進諫，極言延己等浮誇無術，不應輕信。怎奈延己正得君心，任你舌敝唇焦，也是無益！淮南戰起，唐兵屢敗，夢錫又密諫道：「延己等奸言似忠，若陛下再不覺悟，恐國家從此滅亡了！」唐主璟仍然不從。至李德明被殺，雖由宋齊邱、陳覺等從旁慫&#24898;，見五十五回。延己也串同一氣，斥德明為賣國賊，應該伏誅。及許文縝等戰敗紫金山，同作俘虜，陳覺與齊王景達，自濠州遁歸，國人恟懼，唐主璟召入延己等，會商軍事，甚至泣下，延己尚謂無恐。樞密副使李征古，與延己同黨，且大言道：「陛下當治兵禦敵，奈何作兒女子態，徒對臣等涕泣，莫非是酒醉不成，還是由乳母未至呢！」對君敢如此放肆，可知唐主之不堪為君。唐主不禁色變，征古卻舉止自若。<br>　　會司天監奏天文有變，人主應避位禳災，唐主乃復召諭群臣道：「國難未紓，我欲釋去萬機，棲心沖寂，究竟何人可以托國？」李征古先答道：「宋公齊邱，系再造國手，陛下如厭棄國機，何不舉國授與宋公！」陳覺亦從旁插嘴道：「陛下深居禁中，國事皆委任宋公，先行後聞，臣等可隨時入侍，與陛下同談釋老了。」唐主聞言，目顧延己，延己亦似表同情。乃命中書舍人陳喬草詔，將委國與宋齊邱。喬俟群臣退後，獨持入草詔，造膝密陳道：「宗社重大，怎可假人！今陛下若署此詔，從此百官朝請，皆歸齊邱，尺地一民，俱非己有。就使陛下甘心澹泊，脫屣萬乘，獨不念烈祖創業，如何艱難，難道可一朝委棄嗎？古有齊淖齒，趙李&#20817;。皆戰國時人。近有讓皇，且為陛下所親見。撫今思昔，能不寒心！臣恐大權一去，求為田舍翁，且不可得了！」唐主愕然道：「非卿言，幾落賊人彀中！」於此益見李璟之愚。乃將草詔撕毀，引喬入見皇后鍾氏，及太子弘冀，且指語道：「這是我國忠臣！他日國家急難，汝母子可托付大事，我雖死無遺恨了。」嗣是乃疑忌宋齊邱、陳覺等人。<br>　　覺詣周議和，還至金陵，矯傳周主詔命，謂江南連歲拒周，皆由嚴續主謀，須立殺無赦。續為故相嚴可求子，尚唐烈祖李&#26154;女。性頗持正，不入宋黨。唐主命為門下侍郎，兼同平章事。覺與續有嫌，因借此搆陷。唐主已有三分明白，不忍殺續，但罷為少傅，且令覺退出樞密，但令為兵部侍郎。並將左相馮延己，亦罷除相位，降為太子少傅，黜樞密副使李征古，令為晉王景遂副倅。<br>　　及鍾謨南歸，入見唐主，乘隙進言道：「宋齊邱累受國恩，見危不能致命，反謀篡竊，陳覺、李征古等，陰為羽翼，罪實難容，請陛下申罪正法！」唐主忽憶及覺言，便問謨道：「覺曾傳周主命，迫誅嚴續，卿在周廷，果聞有此語否？」謨答道：「臣未聞此言，恐是由覺捏造。就是前時李德明，與臣同往議和，他亦無非衡量強弱，因請割地求成，齊邱與覺，說他賣國，遂致誅死，試問今日覺往通款，比前時德明所請，得失何如？德明受誅，覺怎得無罪？」雖未免袒護德明，卻是言之有理。唐主沈吟多時，乃語謨道：「究竟周主欲誅嚴續否？」謨又道：「臣謂周主必無此言。如若不信，臣可至周廷問明。」唐主點首，因令謨再齎表入周，略言久拒王師，皆由臣昏愚所致，嚴續無與，請加恩寬宥。周主覽表，不禁驚詫道：「朕何曾欲誅嚴續？就使續欲拒朕，彼時桀犬吠堯，各為其主，朕亦何必過事苛求。」謨乃述及嚴續剛正，及陳覺等矯詐情狀，周主又道：「據汝說來，嚴續為汝國忠臣，朕為天下主，難道教人殺忠臣麼？」謨叩謝而歸，報明唐主。<br>　　唐主因欲誅宋齊邱等，又遣鍾謨詣周稟白。周主道：「誅佞錄忠，系汝國內政，但教汝主自有權衡，朕不為遙制呢。」謨即兼程還報，唐主乃命樞密使殷崇義，草詔懲奸，曆數宋齊邱、陳覺、李征古罪惡，放齊邱還九華山，謫覺為國子博士，安置饒州，奪征古官，流戍洪州。覺與征古，惘惘出都，途中復接唐主敕書，賜令自盡。南唐五鬼，陳覺為首，還有魏岑、查文徽，已病死，此外只剩二馮。唐主不復問罪，尋且遷任延己為太子太傅，延魯為戶部尚書，寵用如故。<br>　　唐主嘗曲宴內殿，從容語延己道：「吹皺一池春水，何干卿事！」延己答道：「怎能如陛下所詠：『小樓吹徹玉笙寒』，更為高妙呢。」時江南喪敗不支，苟延歲月，君臣不能臥薪嚐膽，乃各述曲宴舊詩，作為評謔，無怪他一&#36471;不振，終致滅亡。評斷有識。惟宋齊邱至九華山，唐主命地方有司，鎖住齊邱居宅，不准自由，但穴牆給與飲食。齊邱歎道：「我從前為李氏謀畫，幽住讓皇帝族於泰州，天道不爽，理應及此，我也不想再活了！」遂自經死。唐主諡為丑繆，追贈李德明為光祿卿，賜諡曰忠。亦未見得。<br>　　因復遣使報周，並貢冬季方物。周主特派兵部侍郎陶穀報聘，穀素有才名，周主聞江南人士，多擅文才，故令穀充使職。穀既至金陵，見了唐主，吐屬風流，溫文爾雅，唐主亦頗起敬，特命韓熙載陪賓，慇懃款待。熙載素稱江南才子，家中藏書甚多，穀向他借觀，且囑館伴抄錄，一時不能脫身。唐宮中有歌妓秦蒻蘭，知書識字，色藝兼優，唐主命她至客館中，充作女役。不懷好意。穀見她容顏秀麗，體態娉婷，已不禁暗暗喝采，惟身為使臣，不便細詢姓氏，總還道是驛吏女兒，未敢唐突。那知娟娟此豸，故意撩人，有時眼角留情，有時眉梢傳語，有時輕顰巧笑，賣弄風騷，惹得陶穀支持不定，未免與她問答數語。偏她應對如流，無論甚麼詩歌，多半記憶，益令陶穀傾心鍾愛，青眼垂憐，漸漸的親近香膚，引為膩友。美人解意，才子多情，那有不移篙近岸，圖成美事？<br>　　一宵好夢，備極歡娛。<br>　　越宿起&#29248;，那美人兒出外自去，鎮日裡沒有見面。穀已是啟疑，適由韓熙載奉唐主命，邀令晚宴，穀不好固辭，隨著同行。既入唐廷，自有內侍趨出，導引入內殿中，唐主已經待著，降階相迎。寒暄已罷，即請入席，且召歌妓侑觴，穀很是矜持，唐主微諷道：「公南來有日，久居館中，獨不嫌岑寂麼？」穀答稱借閱韓書，倖免岑寂。唐主道：「江南春色，聞已為公彩得一枝，何必相欺！」穀極力答辯，唐主付諸一笑，仍舉觥勸飲，穀飲了一二杯，忽聽得歌聲幽咽，從屏後出來。<br>　　歌云：<br>　　　好姻緣，惡姻緣，只得郵亭一夜眠。<br>　　穀聽此二語，已覺驚心，復又有歌詞續下道：<br>　　　別神仙。琵琶撥盡相思調，知音少！再把鸞膠續斷弦，是何年！<br>　　這詞名為「春光好」。穀博通詞曲，當然知曉，且料有別因，忙從屏間一瞧，果然走出一個歌娘，似曾相識，微皺眉山，仔細諦視，就是昨夜相偎相抱的秦蒻蘭，禁不住面上生慚，汗涔涔下，中冓之言，不可道也，所可道也，言之丑也。便即起座謝宴，托言醉不能飲，經唐主嘲諷數語，也只好似癡似聾，轉身退去。次日便即辭行，自回大梁去了。唐主如此弄人，成何大體。<br>　　唐主自鳴得意，且不必說。<br>　　惟南漢主晟，聞唐為周敗，不免加憂。他自篡位以後，猜忌骨肉，把弘昌以下十三弟，殺得一個不留。諸姪因盡加殲戮，惟選得幾個美色的姪女，取入宮中，迫為婢妾。禽獸不如。且派兵入海，掠得商賈金帛，增築離宮數千間，殿側皆置宮人，令她候曉，名為候窗監。每值宴會，晟獨坐殿廷間，侍宴百官，各結彩亭，列坐殿旁兩廡。宴酣後，令有司檻獸而進，兩旁翼以刀戟。晟下殿射獸，獸未死，即用戈戟戮斃，算作樂事。又嘗夜飲大醉，用瓜置伶人尚玉樓項間，拔劍劈瓜，並斬尚首。翌日酒醒，再召玉樓侍宴，左右謂昨已受誅，方才歎息。後宮專寵，有兩個李妃，一號李麗妃，一號李蟾妃。宮人盧瓊仙、黃瓊芝，色美性狡，特授為女侍中，朝服冠帶，參決政事。宦官中最寵林延遇，諸王夷滅，俱由延遇主謀。延遇臨死，薦同黨龔澄樞自代。澄樞刁滑，與延遇相類。朝政不修，權出嬖幸。至聞周征服淮南，意欲入貢周廷，因為湖南所隔，不便通道，乃治戰艦，修武備，為自固計。未幾又自歎道：「我身得免禍患，已是幸事，還要管甚麼子孫呢？」自知頗明。會月食牛女間，出書占卜，謂為自己應該當災，乃縱情酒色，為長夜飲，漸漸的精枯色悴，加劇而亡。年三十九歲。<br>　　長子繼興嗣立，改名為鋹。尊故主晟為中宗。時鋹年十六，委政中官，龔澄樞、陳延壽權勢最重，又進盧瓊仙為才人，內政皆取決瓊仙，台省官僅備員數，不得與聞國政。鋹性好奢，築萬政殿，一柱費用，須白金三千錠。又建天華宮，築黃龍洞，日費千萬，毫不吝惜。宦官李托，有二養女，均有姿色，長女入為貴妃，次女亦得為才人，一時並寵。還有宮婢波斯女，黑腯而慧，光豔動人，性善淫媚，賜名媚豬。尚書右丞鍾允章，欲整肅綱紀，懲治奸滑，適為宦官所忌，誣稱允章謀反。迫鋹加刑，竟致族誅。遂擢李托為內太師，兼六軍觀軍容使，國事皆稟托後行。鋹日與大小李妃，及波斯媚豬，恣為淫樂，自稱蕭閒大夫，不復臨朝視事。中官多至七千餘，或加至三公三師職銜，女官亦不下千人，也有師傅令僕的名目。陳延壽又引入女巫樊鬍子，戴遠遊冠，衣紫霞裙。踞坐帳中，自稱有玉皇附見，能預知禍福，呼鋹為太子皇。鋹極端迷信，往往向鬍子就教。盧瓊仙及龔澄樞等，爭相依附，鬍子乃偽言瓊仙、澄樞、延壽，統是上天差來，輔佐太子皇，不宜輕加罪譴。鋹信用益堅，視國事如兒戲，但因僻處嶺南，周天子無暇問罪，所以昏憒糊塗的劉鋹，尚得荒縱數年，等到趙宋開國，然後滅亡。這且待《宋史演義》中，再行詳述，本書已將終篇，不必絮談了。界畫分明。<br>　　且說周主還都後，皇后符氏薨逝，年止二十有六，諡曰宣懿。後妹亦頗有容色，出入宮中，周主欲冊為繼後，因南征得手，又思北討，所以未遑行禮。未幾即為顯德六年，高麗女真，均遣人入貢方物。周主御崇德殿，召見番使，命有司遍設樂懸，藉示漢儀。四面鐘磬陳列，有幾處止屬虛設，未聞擊響。待番使退朝，周主召問樂工，何故不擊鐘磬。樂工謂向例如此，不敢妄擊。周主再加細詰，樂工多不能答，乃命端明殿學士竇儀，討論古今雅樂，考訂闕失。竇儀謂通曉樂音，臣不如樸，因令樸訂定樂律。樸援據古今，具疏臚陳，略云：<br>　　　臣聞禮以檢形，樂以治心。形順於外，心和於內，而天下不治者，未之有也。夫樂生於人心，而聲成於物，物聲既成，復能感人之心，是謂之樂。昔黃帝吹九寸之管，得黃鐘正聲，半之為清聲，倍之為緩聲，三分損益之，以成十二律，旋相為宮，以生七調為一均，凡十二均，八十四調而大備。遭秦滅學，歷代罕能用之。唐祖孝孫考正大樂，其法始備，安史之亂，十亡八九，至於黃巢，蕩盡無遺。時有博士殷盈孫，鑄鎛鐘十二，編鐘二百四十。處士蕭承訓，校定石磬，今之在懸者是也。雖有鐘磬之狀，殊無相應之和，其鎛鐘不問音律，但循環而擊，編鐘編磬，徒懸而已。絲竹匏土，僅有七聲，黃鐘之宮，止存一調﹔蓋樂之缺壞，無甚於今。陛下臨視樂懸，知其亡失，以臣嘗學律呂，宣示古今樂錄，命臣討論，臣雖不敏，敢不奉詔！<br>　　樸上疏後，援照古法，用秬黍定尺，一黍為分，十黍為寸，積成九寸，逕三分，為黃鐘律管。推演得十二律，因作律准。共分十有三弦，長九尺，依次設柱，系弦成聲。第一弦為黃鐘律，第二弦為大呂律，第三弦為太簇律，第四弦為夾鐘律，第五弦為姑洗律，第六弦為仲呂律，第七弦為蕤賓律，第八弦為林鐘律，第九弦為夷則律，第十弦為南呂律，第十一弦為無射律，第十二弦為應鐘律，第十三弦為黃鐘清聲。聲律既調，用七律為一均，錯成五音：宮聲為主，徵聲、商聲、羽聲、角聲，互為聯屬。五音相續，迭聲不亂，合成八十四調，然後配以笙簧，間以鐘磬，凡四面樂懸，無不協響，合成節奏。無論何種歌曲，但好譜入樂聲，均能應腔合拍，不疾不徐。樸又上言此法久絕，出臣獨見，乞集百官校正得失。有詔令百官再行參酌。百官多半是門外漢，曉得甚麼音律奧旨，彼此同聲附和，統復稱王樸高才，非臣等所及。乃命樂工演試，果然五聲有序，八音克諧，樂得周主心花怒開，極稱盛事。<br>　　周主又究心貢舉，務求得人，裁並寺院，嚴禁左道。平居輒留意農事，刻木為農夫、蠶婦，列置殿廷。且詔散騎常侍艾穎等三十四人，分行諸州，均定田租。又詔諸州並鄉村，率以百戶為團，團置耆長三人，令司民事，課耕勸稼。又從汴口疏河通淮，以達舟楫，再導汴水入蔡水，以便漕運公私交利，上下翕然。周世宗為五代賢主，故歷敘美政。周主遣王樸巡視汴口，督建鬥門。工既告竣，還過故相李穀第，忽然疾作，暈僕座上。慌忙用人舁歸，醫治無效，竟爾謝世，年五十四歲。周主親往弔喪，用玉鉞叩地，痛哭再四，不能自止。左右從旁慰勸，周主仰天歎道：「天不欲我平中原麼？何為奪我王樸，有這般迅速哩！」弔畢回宮，數日不歡。樸精究術數，談言多中，周主志在統一，常恐運祚短促，不能如願。一日從容問樸，謂朕躬踐阼，能得幾年？樸答道：「陛下有心致治，嘗以蒼生為念，天高聽卑，自當蒙福。臣本固陋，一知半解，推演數理，可得三十年。三十年後，非臣所能知呢。」周主喜道：「誠如卿言，朕當為主三十年，十年開拓天下，十年養百姓，十年致太平，朕志足了！」後來征遼回師，便即晏駕，計在位止及五年零六個月，似與樸言不符。或謂五六乃三十成數，樸不便直言，故用隱謎相答。究竟樸能否預知，小子也不能定斷，只好援據遺聞，隨筆錄敘。因繼詠一詩道：<br>　　懷才挾術佐明王，天不假年劇可傷！<br>　　豈是慶陵周世宗陵。將晏駕，先歸地下待吾皇！<br>　　王樸既歿，周主失一股肱，但北伐雄心，仍然不改，因即下詔親征。欲知周主北伐情形，下回再當詳敘。<br>　　唐為周敗，國威不振，至於割地請和，始正宋黨之罪，論者已嫌其太遲。竊謂亡羊補牢，猶為未晚，越王勾踐，其前師也。唐主璟誠自懲前敗，黜佞任良，則十年生聚，十年教訓，二十年後，與北宋角逐中原，尚未知鹿死誰手。顧猶信用二馮，吟風嘲月。迨周使遠來，則密囑歌妓以狎侮之，餌人不足，結怨有餘，多見其不知量也。劉晟父子，更出璟下，故其亡也，比江南為尤速。至若周世宗之英武過人，王樸之智謀絕俗，天獨未假以年，不獲共謀統一，命耶數耶？是固在可解不可解之間矣。然世宗美政，王樸長材，不容過略，故類敘之以風示後世雲。<br><br><br></font></td>
  </tr>
  <tr>
    <td>
      <hr>
    </td>
  </tr>
</table>
<table width="100%" border="0">
  <tr>
    <td width="40%" align=left><font  color="#000066">返回 >><a href="index.htm">
      歷史通俗演義 - 五代史 </a>>> </font></td>
     <td width="60%" align=right><a href=57.htm>上一篇</a> &nbsp;&nbsp;&nbsp;&nbsp; <a href=59.htm>下一篇</a> &nbsp;&nbsp;&nbsp;&nbsp;本書來源：<a href=http://www.open-lit.com target=_blank>開放文學網站 </a> </td>
  </tr>
</table>